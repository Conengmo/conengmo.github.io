<!DOCTYPE html>
<html lang="en">
<head>
        <meta charset="utf-8" />
        <title>Een normale dag (1)</title>
        <link rel="stylesheet" href="https://conengmo.github.io/theme/css/main.css" />
</head>

<body id="index" class="home">
        <header id="banner" class="body">
                <h1><a href="https://conengmo.github.io/">All Time Free Time </a></h1>
                <nav><ul>
                    <li><a href="https://conengmo.github.io/about/">About</a></li>
                    <li><a href="https://conengmo.github.io/category/c/">C</a></li>
                    <li class="active"><a href="https://conengmo.github.io/category/japan/">japan</a></li>
                    <li><a href="https://conengmo.github.io/category/python/">Python</a></li>
                    <li><a href="https://conengmo.github.io/category/uncategorized/">Uncategorized</a></li>
                </ul></nav>
        </header><!-- /#banner -->
<section id="content" class="body">
  <article>
    <header>
      <h1 class="entry-title">
        <a href="https://conengmo.github.io/2004/05/22/een-normale-dag-1/" rel="bookmark"
           title="Permalink to Een normale dag (1)">Een normale dag (1)</a></h1>
    </header>

    <div class="entry-content">
<footer class="post-info">
        <abbr class="published" title="2004-05-22T18:58:00+02:00">
                Published: Sat 22 May 2004
        </abbr>

        <address class="vcard author">
                By                         <a class="url fn" href="https://conengmo.github.io/author/frankinjapan/">frankinjapan</a>
        </address>
<p>In <a href="https://conengmo.github.io/category/japan/">Japan</a>.</p>

</footer><!-- /.post-info -->      <p>Vrijdag 21 mei was een hele normale dag. Het begon met een tyfoon. Tyfoon spreek je in het Japans uit als taifu, wat letterlijk grote wind betekent. De dag ervoor was al gemeld dat als de tyfoon Chiba zou raken, de school dicht zou zijn (jee!!).</p>
<p>Maar helaas helaas, de tyfoon bleef netjes synchroon aan de Japanse kust voortbewegen en dus geen vrije dag. Maar wel genoeg storm voor een onheilspellende donkere lucht, harde wind en pijpestelen-regen. Chiba zat buiten het tyfoongebied maar toch zo'n storm!</p>
<p>Leuk detail is dat alle Japanners altijd een paraplu hebben als er regen is voorspeld. Op een of andere manier hebben ze daar een soort zesde zintuig voor. En die paraplu gebruiken ze dan ook, terwijl in Nederland de meeste mensen een jas aantrekken. Dat is omdat al die zakenmensen en scholieren van die nette jasjes aanhebben die natuurlijk niet nat mogen worden.</p>
<p>7:40 - haastig verlaat ik mijn huis omdat ik natuurlijk weer wat aan de late kant ben. Ik stap op mijn fiets, paraplu op (storm), en naar het monorailstation een kilometer ofzo verderop.</p>
<p>7:45 - haastig beklim ik de trappen van het monorailstation om me nog net in de overvolle monorail te proppen. Na een aantal minuten van bijna-omvallen kom ik aan in Chiba Station. Ik loop naar het Keisei platform waar ik elke morgen weer een gezellig gesprek heb met Micheal, de Britse 'oral communication' teacher.</p>
<p>8:03 - ik stap in de trein (metrotrein) en praat nog wat meer met Micheal. Ondertussen lach en zwaai ik vriendelijk naar alle leerlingen die mij gedag zeggen. En de trein zit elke morgen weer vol met leerlingen dus ik ben wel even bezig.</p>
<p>8:24 - ik loop mijn klaslokaal binnen. De rest van de leerlingen is al 4 minuten bezig met een zogenaamd 'zero hour'. De studystudyklas mag iedere ochtend 20 minuten eerder komen om opstellen te schrijven. Jee! Gelukkig heb ik toestemming om elke ochtend te laat te komen.</p>
<p>8:40 - Micheal komt de klas binnen samen met Hayashi sensei. 10 minuten homeroom. Eerst mag Micheal in het Engels het schema voor de dag vertellen. En dat is iedere dag hetzelfde. 'Today is ... a normal schedule!!' De rest van de leerlingen kijkt hem glazig aan, totdat Hayashi sensei vertaalt wat Micheal net zei. 'oooh a normal schedule zeg dat dan meteen!'</p>
<p>8:50 - de eerste les begint. Als het Engels, wiskunde of scheikunde is dan kan ik het meestal wel volgen. Maar Japans kan ik echt niet volgen. Home economics is ook moeilijk, behalve als we een kookles hebben natuurlijk. Tijdens de andere lessen let ik meestal niet echt op, aangezien ik natuurlijk druk bezig ben met Japans leren.</p>
<p>9:40 - de eerste les is eindelijk voorbij, 10 minuten pauze en dan de volgende les alweer. In die 10 minuten zit iedereen meestal een beetje te praten, rond te lopen of te slapen. En ik doe natuurlijk braaf mee.</p>
<p>9:50 - 10:40 - 2e les met daarna 10 minuten pauze. Ik begin nu toch wel honger te krijgen. Overigens is de storm nu opgehouden. Het begint al op te klaren.</p>
<p>10:50 - 11:40 - 3e les. Aaah ik mis de snoepautomaat op mijn oude school! En op een of andere manier is de lucht helderblauw, en het zonnetje schijnt, dus middagpauze, kom maar gauw!</p>
<p>[caption id="attachment_543" align="alignnone" width="1024"]<img alt="" class="size-large wp-image-543" height="686" src="https://www.frankanema.nl//wp-content/uploads/2004/05/FH000003-1024x686.jpg" width="1024"> Het uitzicht vanaf mijn plek in de klas[/caption]</p>
<p>11:50 - 12:40 - 4e les. En daarna eindelijk lunchpauze. Op dat moment ben ik bijna gestorven van de honger, dus ga ik snel naar de veranda (het is nu immers best heet), samen met wat vrienden, waar we samen lunch eten. Obento en klein doosje met stokjes zijn netjes in een doek gewikkeld. Ik pak ze snel uit, deksel van de obento en stokjes uit het doosje en dan: 'aanvalluh!!'. MMM! Koude rijst met een soort smaakdingessen erop, zeewier met stukjes gefrituurde tofu, zoute bonen en tonkatsu: gepaneerd en gefrituurd varkensvlees met een soort dikke worchestersaus erop.</p>
<p>Dit schrok ik natuurlijk veel te snel naar binnen (gemiddeld 15 minuten). Daarna drink ik wat koude thee uit mijn mega zware thermoskan. Hierna is er nog voldoende tijd om met mijn vrienden te praten (in gebrekkig Japans), samen muziek te luisteren of iets anders in die trant te doen. Want om 13:25 beginnen de lessen weer...</p>
<p>WORDT VERVOLGD!</p>
    </div><!-- /.entry-content -->

  </article>
</section>
        <section id="extras" class="body">
        </section><!-- /#extras -->

        <!--<footer id="contentinfo" class="body">-->
                <!--<address id="about" class="vcard body">-->
                <!--Proudly powered by <a href="http://getpelican.com/">Pelican</a>, which takes great advantage of <a href="http://python.org">Python</a>.-->
                <!--</address>&lt;!&ndash; /#about &ndash;&gt;-->

                <!--<p>The theme is by <a href="http://coding.smashingmagazine.com/2009/08/04/designing-a-html-5-layout-from-scratch/">Smashing Magazine</a>, thanks!</p>-->
        <!--</footer>&lt;!&ndash; /#contentinfo &ndash;&gt;-->

</body>
</html>