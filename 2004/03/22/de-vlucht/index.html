<!DOCTYPE html>
<html lang="en">
<head>
        <meta charset="utf-8" />
        <title>De vlucht</title>
        <link rel="stylesheet" href="https://conengmo.github.io/theme/css/main.css" />
</head>

<body id="index" class="home">
        <header id="banner" class="body">
                <h1><a href="https://conengmo.github.io/">All Time Free Time </a></h1>
                <nav><ul>
                    <li><a href="https://conengmo.github.io/about/">About</a></li>
                    <li><a href="https://conengmo.github.io/category/c/">C</a></li>
                    <li class="active"><a href="https://conengmo.github.io/category/japan/">japan</a></li>
                    <li><a href="https://conengmo.github.io/category/python/">Python</a></li>
                    <li><a href="https://conengmo.github.io/category/uncategorized/">Uncategorized</a></li>
                </ul></nav>
        </header><!-- /#banner -->
<section id="content" class="body">
  <article>
    <header>
      <h1 class="entry-title">
        <a href="https://conengmo.github.io/2004/03/22/de-vlucht/" rel="bookmark"
           title="Permalink to De vlucht">De vlucht</a></h1>
    </header>

    <div class="entry-content">
<footer class="post-info">
        <abbr class="published" title="2004-03-22T16:37:00+01:00">
                Published: Mon 22 March 2004
        </abbr>

        <address class="vcard author">
                By                         <a class="url fn" href="https://conengmo.github.io/author/frankinjapan/">frankinjapan</a>
        </address>
<p>In <a href="https://conengmo.github.io/category/japan/">Japan</a>.</p>

</footer><!-- /.post-info -->      <p>14 maart was het eindelijk zover. De autorit naar Schiphol was voorspoedig, behalve dan misschien de familieleden (ik noem geen namen) die je nog even zoveel goede raad geven dat het je helemaal duizelt. In vertrekhal 3 stond de rest van de groep (met fanclubs) al klaar. Bob Poel (de grote baas van YFU Nederland) deelde de tickets uit en we hadden nog 3 kwartier voor we afscheid zouden moeten nemen. Dat afscheid was behoorlijk lichtzinnig. Op dat moment kwamen er maar weinig emoties bij me los. Pas toen ik na lang zwaaien echt verdween door de bagage controle kreeg ik een raar gevoel in mijn maag. Maar dat was snel weer over.</p>
<p>Samen met allemaal Japanners door de gate en het vliegtuig in. Onze groep zat helemaal boven voorin. Geen businessclass helaas, alhoewel de economy class van de Jal (Japanese Airlines) best luxe is. Er zitten namelijk kleine tv-schermpjes in de stoel voor je en je hebt een soort afstandsbediening waarmee je zelf een tv-kanaal kan kiezen. Of je kan een spelletje spelen. De afstandsbediening was ook erg geschikt om je buur mee te irriteren.</p>
<p>Er draaiden 2 leuke films: School of rock en Monster inc. En die films werden gedurende die 11 uur ook constant herhaalt. Ook leuk was de camera in de neus van het vliegtuig, zodat je via je kleine tvschermpje het landschap kon bekijken. Voedertijd was echt leuk. De mensen van de YFU groep gingen natuurlijk allemaal met stokjes eten, maar als je om je heen keek zag je alle Japanners met bestek eten. Terwijl dat normaal gesproken juist andersom is.</p>
<p>En zo vlogen we dus met gemiddeld 970 km/h op 11 km hoogte dwars over Rusland. Buiten het vliegtuig was het zo'n -51 graden Celsius maar binnen was het behaaglijk warm. Al met al was het dus een prettige vlucht. De enige nadeeltjes waren de turbulentie tijdens de nacht en dat de beenruimte toch echt wel wat klein was.</p>
<p>En toen was het 15 maart 2004. Om 15:10 Japanse tijd (dat is dus 7:10 Nederlandse tijd) kwamen we aan op Narita Airport. Eenmaal uit het vliegtuig moesten we een verblijfsvergunningssticker in ons paspoort laten zetten. Daarvoor moesten we in de rij gaan staan in een soort Efteling-achtig rijensysteem. Ik noem het Efteling-achtig vanwege de vorm van de rijen en omdat er overal bordjes stonden met hoelang je daar nog zou staan ('waiting time is 60 minutes from here'). Aan het eind van de rij stond er dan een Japanner in uniform die iedere wachtende naar 1 van de 5 loketten stuurde zodat de mensen gelijk verdeeld werden. Het zou je baan maar zijn...</p>
<p>Uiteindelijk gingen we dan met de 'Narita Airport Friendly Limousine' (ander woord voor vliegveldbus) naar het 'Olympic Center'. Hier zouden we de komende week een inburgeringscursus krijgen.</p>
    </div><!-- /.entry-content -->

  </article>
</section>
        <section id="extras" class="body">
        </section><!-- /#extras -->

        <!--<footer id="contentinfo" class="body">-->
                <!--<address id="about" class="vcard body">-->
                <!--Proudly powered by <a href="http://getpelican.com/">Pelican</a>, which takes great advantage of <a href="http://python.org">Python</a>.-->
                <!--</address>&lt;!&ndash; /#about &ndash;&gt;-->

                <!--<p>The theme is by <a href="http://coding.smashingmagazine.com/2009/08/04/designing-a-html-5-layout-from-scratch/">Smashing Magazine</a>, thanks!</p>-->
        <!--</footer>&lt;!&ndash; /#contentinfo &ndash;&gt;-->

</body>
</html>