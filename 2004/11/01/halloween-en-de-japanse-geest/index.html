<!DOCTYPE html>
<html lang="en">
<head>
        <meta charset="utf-8" />
        <title>Halloween en de Japanse geest</title>
        <link rel="stylesheet" href="https://conengmo.github.io/theme/css/main.css" />
</head>

<body id="index" class="home">
        <header id="banner" class="body">
                <h1><a href="https://conengmo.github.io/">All Time Free Time </a></h1>
                <nav><ul>
                    <li><a href="https://conengmo.github.io/about/">About</a></li>
                    <li><a href="https://conengmo.github.io/category/c/">C</a></li>
                    <li class="active"><a href="https://conengmo.github.io/category/japan/">japan</a></li>
                    <li><a href="https://conengmo.github.io/category/python/">Python</a></li>
                    <li><a href="https://conengmo.github.io/category/uncategorized/">Uncategorized</a></li>
                </ul></nav>
        </header><!-- /#banner -->
<section id="content" class="body">
  <article>
    <header>
      <h1 class="entry-title">
        <a href="https://conengmo.github.io/2004/11/01/halloween-en-de-japanse-geest/" rel="bookmark"
           title="Permalink to Halloween en de Japanse geest">Halloween en de Japanse geest</a></h1>
    </header>

    <div class="entry-content">
<footer class="post-info">
        <abbr class="published" title="2004-11-01T22:01:00+01:00">
                Published: Mon 01 November 2004
        </abbr>

        <address class="vcard author">
                By                         <a class="url fn" href="https://conengmo.github.io/author/frankinjapan/">frankinjapan</a>
        </address>
<p>In <a href="https://conengmo.github.io/category/japan/">Japan</a>.</p>

</footer><!-- /.post-info -->      <p>Halloween en Japanse geesten. Waar gaat dit over? Lees verder zou ik zeggen, het wordt nog interessant:</p>
<p>Afgelopen zondag ging ik alweer (alweer!) ergens heen met als doel: puur vermaak (asobu in het Japans, zoiets als 'spelen' of 'lol hebben'). De belangrijkste vraag is natuurlijk met wie. 3 keer raden. Natuurlijk. Met dezelfde twee als met wie ik naar Disneyland was geweest.</p>
<p>Dit keer gingen we naar de lalapooto, een gigantisch winkelcentrum dichtbij Funabashi. En daar zijn we dus naar de film geweest (Secret Window, 15 euro), lunch en avond eten gegeten, Nederlandse chocola gekocht in de Sony Plaza, naar schattige hondjes gekeken in de dierenwinkel (god wat stonk het daar! Niks schattig aan! Stinkende grblml...) en nog veel meer. Het was een hoogst jolijtig dagje en ik begin steeds meer op dit groepje gesteld te raken.</p>
<p>Het is zo makkelijk! Als we doordringen in de psyche van een doorsnee Japans meisje van rond de 16/17, dan... is het vrij leeg. Bijvoorbeeld Miku. Super aardig meisje, niks mis mee, maar echt veel verstandigs komt er niet uit. En als er iets moet worden besloten (rechts of links?) wordt het helemaal lastig. 'Zullen we rechts gaan?' 'Nou, ik weet het niet hoor' 'wat vindt jij, links of rechts?' 'beslis jij maar' 'rechts lijkt me oke' 'oke als jij dat wil' 'wat wil jij dan?!' 'wat jij wil' 'OKE rechts!!' enzovoorts. De enige reden waarom het een week duurde voordat we weer samen ergens heen gingen was omdat het gewoon een week duurt voordat je een compromis hebt bereikt! Volgens mij denken ze dat als ze gewoon zeggen 'zullen we naar links gaan?' dat het dan fout en unschattig overkomt ofzo.</p>
<p>En dan komen we bij de kern van het probleem: er is namelijk maar 1 woord wat dag en nacht in het hoofd van het doorsnee Japans schoolmeisje rondspookt, 1 woord wat er van kleins af aan is ingeramd, ingesleten en wat er zeker nooit meer uit gaat. 1 woord dat elke dag alles bepaalt, hun uiterlijk, uitstraling, ja, zelfs chronische stemverdraaiingen om maar een beetje als zo'n schattig Disneyfiguur te klinken: kawaii. Het klinkt erg onschuldig nietwaar? Maar schijn bedriegt.</p>
<p>Oh dat woord!!! KAWAII!!! LIEF!! SCHATTIG!! CUTE!!! ROZE PLUIZIGE DISNEY PRULLEN!!! Wat hebben Japanse meisjes met dat cute??? Alles is cute, alles moet cute, en als het niet cute is is het niet leuk! Het lijkt alsof ze hun 'ik', hun persoonlijkheid en vooral hun EIGEN MENING onderschoffelen om maar 'kawaii' te zijn. 'Beslis jij maar of we naar links of naar rechts gaan, ik ben immers kawaii en snap daar dus niks van'. Een situatie waarin het meisje zich zwakker en dommer opstelt dan ze is of zou kunnen zijn, simpelweg omdat ze anders te stoer overkomt.</p>
<p>Wat wil je later worden? Ik vraag die vraag best vaak en het antwoord is meestal vrij teleurstellend. De meeste meisjes op Meitoku willen leraar van een kleuterschool worden. Ik vraag dan ook altijd waarom; 'Aaaah die kleine kindertjes zijn zo kawaiiiiii!!!!'. Alsof de enige reden dat iets maar kan hebben 'omdat het kawaiiiii is' is. Natuurlijk zijn er nog vele varianten op kleuterjuf, maar de meesten hebben allemaal met kawaiiii te maken.</p>
<p>Wat ik ook heb gevraagd is een wat persoonlijke vraag misschien: over zaken als trouwen en kinderen. Geen probleem! Ik kreeg zo een eerlijk, open en enthousiast antwoord. 'Ik wil trouwen als ik 25 ben, maar als het kan sneller natuurlijk. Verder wil ik binnen 1 jaar na het trouwen kinderen. 2. Het liefst een jongetje en een meisje. Wat kleine kinderen zijn zo kawaiiiiiiii!!!' Hoe weinig ambitie kun je hebben? Niks fouts aan huisvrouwen, beter gezegd, de wereld zou niks zijn zonder huisvrouwen. Maar als je op je 17e al vaststelt dat je uiterlijk op je 25e wilt trouwen en dan binnen 1 jaar je eerste kind al wilt hebben, dan staat je leven wat mij betreft wel heel erg vast. Heel jong al heel vast.</p>
<p>En dan zijn er zelfs nog meisjes die het liefst na het verlaten van de middelbare school meteen zouden willen trouwen! Kijk om je heen! Er is zo veel te doen, te zien, te ontdekken, dan wil je toch niet meteen na je middelbare school met wat huilend kroost in een huis worden opgesloten? Want dat houdt het Japanse huisvrouw zijn meestal wel in: vader is immers altijd druk met werk, dat was in de jaren 70 zo en dat is nog steeds zo.</p>
<p>En dus zou ik tegen alle Japanse schoolmeisjes willen zeggen: hoe schattig die kleine kindertjes ook zijn; er is meer op de wereld. Kijk niet meer naar die slechte shows op de Japanse tv, maar lees eens een boek! Ga naar buiten, adem de frisse lucht (smog?) in en voel dat je leeft! Doe wat met je leven! Er is niks mis mee met kawaii willen zijn (ik heb er niks op tegen) maar dingen zoals een mening over iets hebben, ambitie, wat kennis van de wereld en af en toe een mailtje sturen ZONDER al die lachende gezichtjes en sterretjes erin, daar is toch niks mis mee??? Je vriendje zal nog steeds even veel van je houden als je gewoon zegt 'laten we naar links gaan'.</p>
<p>Nu zal deze tirade een aantal mensen zeker niet zo prettig in de oren klinken. Sorry. Ik bied nu alvast mijn excuses aan. Maar ik wou dit gewoon even kwijt, het is gewoon een deel van de Japanse cultuur en daar gaat dit log toch over?<br>
En omdat ik Miku een beetje in de zeik heb genomen: Miku is echt een heel aardig meisje waar ik echt wel normale gesprekken mee kan hebben (zei het van een erg kawaiii niveau).</p>
<p>En dan nog 1 belangrijk punt: het stereotype dat ik in dit stukje beschrijf geldt zeker niet voor iedereen! Er zijn altijd meisjes met ambitie, die niet meteen willen trouwen, die wel een mening en een kijk op de wereld hebben en die wel Engels kunnen. Maar, er is altijd een maar, zelfs voor deze mensen geldt dat de rokjes van het schooluniform altijd kort zijn en de mailtjes altijd vol zitten met lachende gezichtjes en sterretjes. Dat valt niet meer te veranderen.</p>
<p>En dan nog een klein nieuwtje: Het schijnt sinds kort uit te zijn tussen Miku en haar vriend. Dit is dus wel een beetje lullig, maar he, ik kan er niks aan doen. Misschien vind ik het zelfs wel beter zo! Ze is dan ook wel erg.... God nee niet dat woord weer!!</p>
<p>Edit: Laatst uit betrouwbare bron vernomen dat er nog meer aan de hand is. Zo blijkt er meisjes zijn die als ze praten met populaire mensen, ze doen alsof ze 'kawaiiiii', waar mee ik dus dat bedoel van snel trouwen en vooral snel kindertjes willen.</p>
<p>Maarrrr.... als ze dan praten met hun echte vrienden, echte goede vrienden, vrienden waarvan je zelfs hun pincode zou mogen weten, dan blijkt het heel anders te liggen. Dan blijkt er een goede universiteit te zijn bedacht, dan blijken er meer plannen te zijn dan kleuterjuf en meteen daarna moeder worden. Het is de schijn die wordt op gehouden als ze in contact met populaire mensen komen om maar 'kawaiiiii' over te komen. Het zou me niet verbazen als er veel van dit soort mensen rondlopen.<br>
Betrouwbare bron, bedankt! Idjou!</p>
    </div><!-- /.entry-content -->

  </article>
</section>
        <section id="extras" class="body">
        </section><!-- /#extras -->

        <!--<footer id="contentinfo" class="body">-->
                <!--<address id="about" class="vcard body">-->
                <!--Proudly powered by <a href="http://getpelican.com/">Pelican</a>, which takes great advantage of <a href="http://python.org">Python</a>.-->
                <!--</address>&lt;!&ndash; /#about &ndash;&gt;-->

                <!--<p>The theme is by <a href="http://coding.smashingmagazine.com/2009/08/04/designing-a-html-5-layout-from-scratch/">Smashing Magazine</a>, thanks!</p>-->
        <!--</footer>&lt;!&ndash; /#contentinfo &ndash;&gt;-->

</body>
</html>