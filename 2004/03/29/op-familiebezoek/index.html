<!DOCTYPE html>
<html lang="en">
<head>
        <meta charset="utf-8" />
        <title>Op familiebezoek</title>
        <link rel="stylesheet" href="https://conengmo.github.io/theme/css/main.css" />
</head>

<body id="index" class="home">
        <header id="banner" class="body">
                <h1><a href="https://conengmo.github.io/">All Time Free Time </a></h1>
                <nav><ul>
                    <li><a href="https://conengmo.github.io/about/">About</a></li>
                    <li><a href="https://conengmo.github.io/category/c/">C</a></li>
                    <li class="active"><a href="https://conengmo.github.io/category/japan/">japan</a></li>
                    <li><a href="https://conengmo.github.io/category/python/">Python</a></li>
                    <li><a href="https://conengmo.github.io/category/uncategorized/">Uncategorized</a></li>
                </ul></nav>
        </header><!-- /#banner -->
<section id="content" class="body">
  <article>
    <header>
      <h1 class="entry-title">
        <a href="https://conengmo.github.io/2004/03/29/op-familiebezoek/" rel="bookmark"
           title="Permalink to Op familiebezoek">Op familiebezoek</a></h1>
    </header>

    <div class="entry-content">
<footer class="post-info">
        <abbr class="published" title="2004-03-29T16:33:00+02:00">
                Published: Mon 29 March 2004
        </abbr>

        <address class="vcard author">
                By                         <a class="url fn" href="https://conengmo.github.io/author/frankinjapan/">frankinjapan</a>
        </address>
<p>In <a href="https://conengmo.github.io/category/japan/">Japan</a>.</p>

</footer><!-- /.post-info -->      <p>Op zaterdag 27 maart gingen we op familiebezoek bij de zus van mijn otosan (vader) en haar echtgenoot en zoon. Dus met de trein naar een stadje in de buurt van Funabashi, ten zuiden van Tokyo. En als ik zeg stadje moet je niet denken aan een klein dorpje tussen de groene heuvels, maar aan een grote klont huizen en gebouwen samengesmolten met de steden rondom. Het hele gebied rond Tokyo is een grote stad die bestaat uit allemaal steden.</p>
<p>De familie woont in een 'mansion' zo werd mij verteld. Ik denk dus meteen aan een enorm groot huis. Blijkt even later dat 'mansion' het Japanse woord voor het Nederlandse 'flat' is. Dus wel een enorm groot huis, maar dan gedeeld met tientallen andere families.</p>
<p>Het appartement zelf is prachtig: alles lijkt nieuw en er zijn vele ramen waardoor het een levendige sfeer heeft. Natuurlijk schoenen uit bij de ingang en dan kennis maken met deze mensen. De zoon heet Aki en heeft net highschool afgerond en is nu druk bezig met leren voor de toelatingsexamens van de universiteiten. In Japan moet je namelijk een toelatingsexamen halen om op een bepaalde universiteit te mogen. Hoe beter de universiteit, hoe moeilijker het toelatingsexamen. De meeste pre-studenten werken zich maandenlang uit de naad om een toelatingsexamen te halen. Het wordt daarom ook wel de 'examination hell' genoemd.</p>
<p>Als lunch krijgen we sandwiches met 'tonkatsu', gepaneerd gefrituurd varkensvlees. Hierbij krijgen we een salade met tomaten, komkommer en... tentakels. Ja, rauwe stukken octopustentakels met de zuignappen er nog aan. Je begrijpt dat ik bij het aanzicht van deze dingen een erg raar gezicht moet hebben getrokken, want ze begonnen allemaal zachtjes te gniffelen.<br>
Het duurde even voordat ik weer nuchter ging denken. Ik heb toch al rauwe inktvis gegeten? En nato? En paddenstoelen? Ik kan trots op mezelf zijn. Ik ga nu niet opgeven!<br>
Ik heb het hele bakje leeggegeten. En dat is best een prestatie, want er zaten iets van 7 grote stukken tentakel in. Terwijl je erop kauwt, voel je de zuignoppen met je tong. Dat is geen prettig gevoel. Het is een beetje rubberachtig, zodat ik toch wel gemiddeld 3 minuten op 1 stuk aan het kauwen was. Het smaakte eigenlijk best lekker zurig, alleen de gedachte dat je rauwe octopustentakel aan het eten bent is al genoeg om me braakneigingen te geven. Maar gelukkig is alles goed gegaan en als beloning kregen we nog hele grote sappige rode aardbeien daarna.</p>
<p>Daarna gaf de gastvrouw nog een demonstratie van een theeceremonie. Je weet wel, ritueel een grote kom met groene thee vullen. De kommen zijn ook echt groot. Ieder van ons kreeg zo om de beurt een kom en als laatste was de echtgenoot aan de beurt. Nadat hij zijn thee had opgedronken vertelde hij dat in een bepaalde streek in Japan de mensen op een speciale manier voor de thee bedankten. Hij boog 1 keer naar de kom, zette de kom aan z'n mond alsof hij nog iets eruit wou drinken en nam toen een hele grote hap uit de kom. De kom speelde het spelletje mee en er zat een groot gat in de kom. De echtgenoot keek naar onze verbaasde gezichten en lachte. Zijn eetbare kommen zijn altijd een groot succes.</p>
    </div><!-- /.entry-content -->

  </article>
</section>
        <section id="extras" class="body">
        </section><!-- /#extras -->

        <!--<footer id="contentinfo" class="body">-->
                <!--<address id="about" class="vcard body">-->
                <!--Proudly powered by <a href="http://getpelican.com/">Pelican</a>, which takes great advantage of <a href="http://python.org">Python</a>.-->
                <!--</address>&lt;!&ndash; /#about &ndash;&gt;-->

                <!--<p>The theme is by <a href="http://coding.smashingmagazine.com/2009/08/04/designing-a-html-5-layout-from-scratch/">Smashing Magazine</a>, thanks!</p>-->
        <!--</footer>&lt;!&ndash; /#contentinfo &ndash;&gt;-->

</body>
</html>