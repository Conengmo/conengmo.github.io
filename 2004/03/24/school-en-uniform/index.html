<!DOCTYPE html>
<html lang="en">
<head>
        <meta charset="utf-8" />
        <title>School en uniform</title>
        <link rel="stylesheet" href="https://conengmo.github.io/theme/css/main.css" />
</head>

<body id="index" class="home">
        <header id="banner" class="body">
                <h1><a href="https://conengmo.github.io/">All Time Free Time </a></h1>
                <nav><ul>
                    <li><a href="https://conengmo.github.io/about/">About</a></li>
                    <li><a href="https://conengmo.github.io/category/c/">C</a></li>
                    <li class="active"><a href="https://conengmo.github.io/category/japan/">japan</a></li>
                    <li><a href="https://conengmo.github.io/category/python/">Python</a></li>
                    <li><a href="https://conengmo.github.io/category/uncategorized/">Uncategorized</a></li>
                </ul></nav>
        </header><!-- /#banner -->
<section id="content" class="body">
  <article>
    <header>
      <h1 class="entry-title">
        <a href="https://conengmo.github.io/2004/03/24/school-en-uniform/" rel="bookmark"
           title="Permalink to School en uniform">School en uniform</a></h1>
    </header>

    <div class="entry-content">
<footer class="post-info">
        <abbr class="published" title="2004-03-24T15:50:00+01:00">
                Published: Wed 24 March 2004
        </abbr>

        <address class="vcard author">
                By                         <a class="url fn" href="https://conengmo.github.io/author/frankinjapan/">frankinjapan</a>
        </address>
<p>In <a href="https://conengmo.github.io/category/japan/">Japan</a>.</p>

</footer><!-- /.post-info -->      <p>Dinsdag 23 maart was het zover: ik versliep me voor de eerste keer. Een mijlpaal in mijn uitwisselingsjaar. Ik heb het niet-verslapen precies 2 dagen volgehouden. Wat een prestatie. Ik ben er nog kapot van. Ik werd dus 8:50 wakker gemaakt, nadat ik mijn wekker om 8:00 uit heb gezet en verder ben gaan slapen. Gelukkig was het geen probleem, mijn gastzus was ook zo laat.</p>
<p>Om 1 uur hadden we (okasan en ik) een afspraak bij Meitoku Highschool. Dus wij met de monorail naar Chiba Station en vervolgens met een soort veredelde metro-trein door de suburbs naar Meitoku. Mijn school ligt namelijk buiten de stad. De trein gaat door bos en heuvels en er zijn maar een paar kleine huizenblokken hier en daar.</p>
<p>Omdat de school buiten de stad ligt, is er een enorm terrein omheen met een groot sportveld, een baseballveld en een reusachtige gymzaal. Mijn okasan en ik lopen dus richting hoofdingang (de school zelf is een langgerekt gebouw). Daar werden we opgewacht door een YFU vrouw en Ayukawa-san. Binnen ontmoetten we nog een YFU vrouw en Nagashima-san. Ayukawa-san is verantwoordelijk voor de exchange projecten van de school en Nagashima was daar verantwoordelijk voor. Hij moet nu Ayukawa-san inwerken. Tenminste, zo heb ik het begrepen.</p>
<p>[caption id="attachment_461" align="alignnone" width="1024"]<img alt="" class="size-large wp-image-461" height="686" src="https://www.frankanema.nl//wp-content/uploads/2004/03/FH010013-1024x686.jpg" width="1024"> Mijn high school[/caption]</p>
<p>Als je de school binnengaat, moet je bij de ingang je schoenen uit doen en je binnen-schoenen aantrekken. Die had ik toen nog niet, dus kreeg ik gastenslippers (die voor mij 4 maten te klein zijn).<br>
Met de bovengenoemde mensen gingen we in een klein kamertje zitten en toen werd er een half uur Japans gerateld waarvan ik maar enkele woorden oppikte. Alles was in ieder geval goed want na dat halve uur zij Nagashima-san opeens 'it is shopping time'!! En dat klonk wat mij betreft wel goed!</p>
<p>De school heeft een eigen winkeltje waar pennen enzo worden verkocht. Daar moest ik mijn gymkleding en binnenschoenen kopen. In dat winkeltje liepen twee vrouwtjes. Die scharrelden in wat dozen en haalden er dan wat verschillende maten uit die ik moest proberen. Aangezien ik voor Japanse begrippen groot ben, moest er iets in een speciale maat worden besteld.</p>
<p>Daarna bleek dat de rector van de school even tijd voor ons had. Ayukawa-san zei nog dat hij erg streng was en geen Engels sprak. Foute boel dus. In de kamer van de rector moesten we om een tafel gaan zitten en de rector vertelde iets over zijn loopbaan ofzo. Terwijl hij dat vertelde zaten de twee YFU vrouwen en mijn okasan de hele tijd te knikken en 'sou desuka' ('is dat zo?') te fluisteren. Als de rector ze ook iets vroeg gaven ze op een soort fluistertoon antwoord, alsof hij een gevaarlijk persoon was die ze zou aanvliegen als ze te hard zouden praten.</p>
<p>Maar het fluisteren hielp blijkbaar want de rector was tevreden en wij mochten gaan. Dus gingen okasan en ik weer terug naar Chiba, naar de departement store waar we op de 8e verdieping (dus de 7e, want de begane grond is hier de 1e verdieping) een schooluniform zouden bestellen. In een soort smal stukje met rekken met schooluniformen moest ik in een pashokje staan zodat ik niet vanaf het gangpad te zien was en daar werden mijn maten opgemeten door 2 jonge vrouwen die daar werkten (echt ik verzin dit niet!). Mijn schooluniform bestaat uit een grijzige broek, een wit overhemd met stropdas en een jasje. Ik schrok wel even van mezelf toen ik me daar in schooluniform zag staan. Als ik een foto heb dan zal ik laten zien.</p>
<p>Toen het overhemd was besteld hebben we nog ijs gegeten op de 2e verdieping. En dan niet zomaar ijs, maar groene-thee-ijs. IJs dat naar groene thee smaakt. En dat smaakt best wel lekker. Raar, maar lekker. Eenmaal thuis gekomen kwam er een zak chips te voorschijn. En dan niet zomaar chips, maar groene-thee-chips. Chips die naar groene thee smaakt. En dat smaakt best wel lekker. Raar maar lekker.</p>
    </div><!-- /.entry-content -->

  </article>
</section>
        <section id="extras" class="body">
        </section><!-- /#extras -->

        <!--<footer id="contentinfo" class="body">-->
                <!--<address id="about" class="vcard body">-->
                <!--Proudly powered by <a href="http://getpelican.com/">Pelican</a>, which takes great advantage of <a href="http://python.org">Python</a>.-->
                <!--</address>&lt;!&ndash; /#about &ndash;&gt;-->

                <!--<p>The theme is by <a href="http://coding.smashingmagazine.com/2009/08/04/designing-a-html-5-layout-from-scratch/">Smashing Magazine</a>, thanks!</p>-->
        <!--</footer>&lt;!&ndash; /#contentinfo &ndash;&gt;-->

</body>
</html>