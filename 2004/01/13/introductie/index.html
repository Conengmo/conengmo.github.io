<!DOCTYPE html>
<html lang="en">
<head>
        <meta charset="utf-8" />
        <title>Introductie</title>
        <link rel="stylesheet" href="http://localhost:8000/theme/css/main.css" />
</head>

<body id="index" class="home">
        <header id="banner" class="body">
                <h1><a href="http://localhost:8000/">All Time Free Time </a></h1>
                <nav><ul>
                    <li><a href="http://localhost:8000/about/">About</a></li>
                    <li><a href="http://localhost:8000/category/c/">C</a></li>
                    <li class="active"><a href="http://localhost:8000/category/japan/">japan</a></li>
                    <li><a href="http://localhost:8000/category/python/">Python</a></li>
                    <li><a href="http://localhost:8000/category/uncategorized/">Uncategorized</a></li>
                </ul></nav>
        </header><!-- /#banner -->
<section id="content" class="body">
  <article>
    <header>
      <h1 class="entry-title">
        <a href="http://localhost:8000/2004/01/13/introductie/" rel="bookmark"
           title="Permalink to Introductie">Introductie</a></h1>
    </header>

    <div class="entry-content">
<footer class="post-info">
        <abbr class="published" title="2004-01-13T00:00:00+01:00">
                Published: Tue 13 January 2004
        </abbr>

        <address class="vcard author">
                By                         <a class="url fn" href="http://localhost:8000/author/frankinjapan/">frankinjapan</a>
        </address>
<p>In <a href="http://localhost:8000/category/japan/">Japan</a>.</p>

</footer><!-- /.post-info -->      <p><em>Deze blog is onderdeel van het verslag van mijn uitwisselingsjaar in Japan in 2004.</em></p>
<p>Mijn naam is Frank, 15 jaar en normaal ben ik Nederlander. Maar nu even niet. Nu ben ik Japanner. Ik woon namelijk nu al sinds 15 maart in Chiba, Japan. En ik blijf hier tot januari 2005. Ik ben een uitwisselingsstudent via de YFU en ik leef hier in een Japans gezin, ga naar een Japanse school en heb Japans vrienden. En ik kan nu al aardig wat Japans praten zelfs.<br>
Op dit weblog hou ik bij wat ik zoal beleef. Ik wens je veel leesplezier en als je iets wil vragen, ga je gang!</p>
<p>Allereerst even de opmerking dat de Japanse overheid is gestopt met de beurzen! Dus helaas, wil je naar Japan, dan zul je het zelf moeten betalen...<br>
En dan hier een korte beschrijving over hoe het zo ver is gekomen: waarom ben ik naar Japan gegaan?</p>
<p>Het begon in het jaar 2001. Mijn geliefde zus ging er een jaartje tussen uit. Naar Japan. Ik was toen 12 jaar. Ik herinner me nog dat ze af en toe Japanse kauwgom verpakkingen opstuurde, waar ik heel blij mee was, simpelweg omdat het Japans was. Het ging zo ver dat mijn kamer op een gegeven moment was volgehangen met Japans afval: snoep en kauwgom papiertjes. En toen ze eenmaal terug was kwamen er ook nog wat andere frutsels en cd's bij, waar ik dol enthousiast van werd.</p>
<p>Vervolgens: januari 2003. Een groepje Japanse uitwisselingsstudenten kwam naar mijn middelbare school i.v.m. de vriendschap tussen mijn woonplaats (Zeist) en hun woonplaats (Yamada). Ik had er zelfs eentje in mijn huis voor een paar dagen en ik liep de hele tijd met dat groepje mee.<br>
En toen kwam het: ik zat met mijn vrienden in de pauze op school, zei opeens iemand: 'he dat is toch wel heel gaaf wat je zus heeft gedaan he!'. En ik zei 'ja.... eigenlijk wel heel gaaf, ja...'.<br>
En van het een komt het ander. Na een tijdje nadenken, wikken en wegen en dat soort zaken besloot ik het te doen. Ik ging ervoor!</p>
<p>En dus kwamen de selectieronden. Het ging hier namelijk om een beurs (geld) en het waren er maar 13. Het eerste wat je moest doen was een simpel aanmeldingsformulier opsturen, heel simpel, wat vraagjes over Japan om te kijken of je wel ge√Ønteresseerd was. Vervolgens kwam er een heel uitgebreid dossier met allerlei zaken. O.a. over je levensstijl, in het Engels waarom je naar Japan wilde, een referentie van 2 leraren, etc.</p>
<p>En toen begon de selectie. Bij het dossier was ik gelukkig door. Het was nu al eind zomer 2003. De volgende selectieronde was een persoonlijk gesprek met iemand van de YFU in Baarnsveld (???). Hier moest ik weer wat formulieren invullen en vervolgens een tijdje praten over hoe je je zou gaan aanpassen in Japan en wat je wilde bereiken enzo.<br>
En ook hier was ik weer door!</p>
<p>Er waren nu maar 25 mensen over en dus tijd voor de laatste selectie. Het werd nu echt spannend. De laatste selectie werd gehouden in de Japanse ambassade in Den Haag. Bij het wachten op mijn beurt ontmoette ik alvast wat andere kandidaten. Ik was zo zenuwachtig dat ik me er niet zo heel veel meer van herinner...<br>
En toen was het mijn beurt. Een vriendelijke Japanse dame leidde me naar de kamer waar het plaats zou vinden. Ik zie het nog voor me: een grote marmeren hal met aan de linkerkant enorme grote donkere deuren. Daardoor ging ik naar binnen en ik kwam in een langwerpige kamer met aan de overkant hoge ramen. In de stoelen tegenover mij zaten 4 mensen. De directeur van de YFU (Bob Poel), een ander iemand van de YFU en 2 mensen van de Japanse ambassade. En ze wouden praten. Met mij. Over Japan. In het Engels. Ik probeerde natuurlijk zo goed mogelijk antwoord te geven en volgens mij ging het ook wel aardig. Vooral een van de Japanners was erg aardig: hij las in mijn dossier dat ik hobo speelde en het bleek dat hij ook hobo had gespeeld ofzo...</p>
<p>Een paar weken later: ik was alleen thuis. De telefoon gaat.... Ik neem op: 'Hallo, met Bob Poel van de YFU. Ik kan je feliciteren, je gaat naar JAPAN!!!!!!!!!!</p>
    </div><!-- /.entry-content -->

  </article>
</section>
        <section id="extras" class="body">
        </section><!-- /#extras -->

        <!--<footer id="contentinfo" class="body">-->
                <!--<address id="about" class="vcard body">-->
                <!--Proudly powered by <a href="http://getpelican.com/">Pelican</a>, which takes great advantage of <a href="http://python.org">Python</a>.-->
                <!--</address>&lt;!&ndash; /#about &ndash;&gt;-->

                <!--<p>The theme is by <a href="http://coding.smashingmagazine.com/2009/08/04/designing-a-html-5-layout-from-scratch/">Smashing Magazine</a>, thanks!</p>-->
        <!--</footer>&lt;!&ndash; /#contentinfo &ndash;&gt;-->

</body>
</html>