<!DOCTYPE html>
<html lang="en">
<head>
        <meta charset="utf-8" />
        <title>Sakura bekijken op de fiets</title>
        <link rel="stylesheet" href="https://conengmo.github.io/theme/css/main.css" />
</head>

<body id="index" class="home">
        <header id="banner" class="body">
                <h1><a href="https://conengmo.github.io/">All Time Free Time </a></h1>
                <nav><ul>
                    <li><a href="https://conengmo.github.io/about/">About</a></li>
                    <li><a href="https://conengmo.github.io/category/c/">C</a></li>
                    <li class="active"><a href="https://conengmo.github.io/category/japan/">japan</a></li>
                    <li><a href="https://conengmo.github.io/category/python/">Python</a></li>
                    <li><a href="https://conengmo.github.io/category/uncategorized/">Uncategorized</a></li>
                </ul></nav>
        </header><!-- /#banner -->
<section id="content" class="body">
  <article>
    <header>
      <h1 class="entry-title">
        <a href="https://conengmo.github.io/2004/03/29/sakura-bekijken-op-de-fiets/" rel="bookmark"
           title="Permalink to Sakura bekijken op de fiets">Sakura bekijken op de fiets</a></h1>
    </header>

    <div class="entry-content">
<footer class="post-info">
        <abbr class="published" title="2004-03-29T16:58:00+02:00">
                Published: Mon 29 March 2004
        </abbr>

        <address class="vcard author">
                By                         <a class="url fn" href="https://conengmo.github.io/author/frankinjapan/">frankinjapan</a>
        </address>
<p>In <a href="https://conengmo.github.io/category/japan/">Japan</a>.</p>

</footer><!-- /.post-info -->      <p>Zondag 28 maart was het weer opeens omgeslagen. Regende het de week ervoor nog, die zondag was het prachtig weer: heldere hemel, felle warme zon, lekker warm en een zacht briesje. 's Middags heb ik dan ook in de 'tuin' gezeten om wat kleur te krijgen. Als je mij namelijk nu tegen een witte muur zet, zie je geen verschil tussen de muur en mijn gezicht.</p>
<p>[caption id="attachment_478" align="alignnone" width="1024"]<img alt="" class="size-large wp-image-478" height="686" src="https://www.frankanema.nl//wp-content/uploads/2004/03/FH010020-1024x686.jpg" width="1024"> Ons huis[/caption]</p>
<p>En die dag zou ik dan ook eindelijk een fiets krijgen. Met de hele familie (Shunsuke was inmiddels weer thuisgekomen) gingen we naar de fietswinkel om er een uit te zoeken.<br>
Er was maar 1 klein probleempje. Nou ja, klein. Eerder groot. Voor Japanse begrippen dan. En dat probleempje was ik. Japanse fietsen zijn gemaakt voor Japanse mensen. En Japanners zijn toch net iets anders gebouwd dan Nederlanders. Japanners hebben namelijk kortere benen en een relatief lang bovenlichaam. Nederlanders hebben langere benen en een relatief klein bovenlichaam. En Nederlanders zijn over het algemeen langer dan Japanners, maar dat is bekend. Oftewel Japanse fietsen zijn gemaakt voor korte mensen met relatief korte benen. En ik ben lang met relatief lange benen. Dus werd het grootste model gepakt. Alleen bleek toen dat ik met mijn benen tegen het stuur aankwam. Uiteindelijk werd er een nieuw stuur gehaald die ze er op zouden laten zetten. Dat nieuwe stuur lijkt een beetje op zo'n stuur dat op zo'n harley davidson zit, maar dan veel kleiner.</p>
<p>Die middag was ie klaar en gelukkig is de maat nu wel goed. En wat is het heerlijk om hier rond te fietsen. Vooral die dag, omdat het weer zo mooi was. In Japan zijn er geen fietspaden en iedereen fietst daarom ook gewoon op de stoep. Auto's rijden links, maar of je nou links of rechts op de stoep moet fietsen en/of lopen is mij een raadsel. Zelfs mijn gastgezin weet dat niet helemaal.</p>
<p>[caption id="attachment_485" align="alignnone" width="1024"]<img alt="" class="size-large wp-image-485" height="810" src="https://www.frankanema.nl//wp-content/uploads/2004/03/FH020024-1-1024x810.jpg" width="1024"> Mijn nieuwe fiets met verhoogd stuur[/caption]</p>
<p>Aan het eind van de middag gingen we met de monorail naar het Inohana park. Hier werd namelijk een Sakurafestival gehouden, omdat de sakura die dag op z'n mooist was. Sakura is het Japanse woord voor kersenbloesem en als de sakura uitkomt worden er overal in Japan sakurafestivals gehouden en gaan vele Japanners erop uit om de sakura te zien.</p>
<p>En de sakura is inderdaad schitterend. Vooral als er vele bomen bij elkaar staan, dan lijkt het alsof je onder een soort wolk van zachte roze bloemen loopt. Het festival in Inohanapark was maar een klein festival, of zoals Shunsuke minachtend zei 'a cheap festival'. Het festival werd gehouden onder de sakura bomen aan de voet van een oud samuraikasteel. Dit kasteel is vele jaren oud, zo ongeveer 30 jaar. Het is namelijk een replica van het kasteel dat daar ooit stond.</p>
<p>[caption id="attachment_477" align="alignnone" width="1024"]<img alt="" class="size-large wp-image-477" height="686" src="https://www.frankanema.nl//wp-content/uploads/2004/03/FH020008-1024x686.jpg" width="1024"> Sakura festival in Chiba[/caption]</p>
<p>Het hele festival bestond uit tientallen kraampjes met eten en snoep. Ieder kraampje verkocht weer wat anders, zoals yakisoba (gebakken noodles) of takoyaki (een soort grote ronde poffertjes, maar dan hartig en met een stukje tentakel erin). Vele mensen gaan er 's middags met de hele familie of met collega's heen en zitten dan de rest van de dag op een groot plastic zeil te eten en te drinken. Vooral drinken. Tegen de tijd dat wij er kwamen, waren velen dan ook al erg aangeschoten en dat is volgens mij ook de reden waarom mensen zo graag naar een festival gaan. Een perfecte reden om eens lekker uit de ban te springen.</p>
    </div><!-- /.entry-content -->

  </article>
</section>
        <section id="extras" class="body">
        </section><!-- /#extras -->

        <!--<footer id="contentinfo" class="body">-->
                <!--<address id="about" class="vcard body">-->
                <!--Proudly powered by <a href="http://getpelican.com/">Pelican</a>, which takes great advantage of <a href="http://python.org">Python</a>.-->
                <!--</address>&lt;!&ndash; /#about &ndash;&gt;-->

                <!--<p>The theme is by <a href="http://coding.smashingmagazine.com/2009/08/04/designing-a-html-5-layout-from-scratch/">Smashing Magazine</a>, thanks!</p>-->
        <!--</footer>&lt;!&ndash; /#contentinfo &ndash;&gt;-->

</body>
</html>