<!DOCTYPE html>
<html lang="en">
<head>
        <meta charset="utf-8" />
        <title>Een nieuwe normale dag</title>
        <link rel="stylesheet" href="http://localhost:8000/theme/css/main.css" />
</head>

<body id="index" class="home">
        <header id="banner" class="body">
                <h1><a href="http://localhost:8000/">All Time Free Time </a></h1>
                <nav><ul>
                    <li><a href="http://localhost:8000/about/">About</a></li>
                    <li><a href="http://localhost:8000/category/c/">C</a></li>
                    <li class="active"><a href="http://localhost:8000/category/japan/">japan</a></li>
                    <li><a href="http://localhost:8000/category/python/">Python</a></li>
                    <li><a href="http://localhost:8000/category/uncategorized/">Uncategorized</a></li>
                </ul></nav>
        </header><!-- /#banner -->
<section id="content" class="body">
  <article>
    <header>
      <h1 class="entry-title">
        <a href="http://localhost:8000/2004/11/08/een-nieuwe-normale-dag/" rel="bookmark"
           title="Permalink to Een nieuwe normale dag">Een nieuwe normale dag</a></h1>
    </header>

    <div class="entry-content">
<footer class="post-info">
        <abbr class="published" title="2004-11-08T22:10:00+01:00">
                Published: Mon 08 November 2004
        </abbr>

        <address class="vcard author">
                By                         <a class="url fn" href="http://localhost:8000/author/frankinjapan/">frankinjapan</a>
        </address>
<p>In <a href="http://localhost:8000/category/japan/">Japan</a>.</p>

</footer><!-- /.post-info -->      <p>Tijd voor een Nieuwe Standaard voor normale dagen. Aangezien er sinds de Oude Versie van de normale dag wel wat is veranderd komt hier de Nieuwe Standaard met wat er zoal is veranderd.</p>
<p>Ten eerste de tijd dat ik opsta. Normaal is dat 7 uur. Maar helaas ben ik zeer bekwaam geworden in 'wekker uitslaan en verder ronken'. Dus wordt ik elke ochtend wakker om kwart over 7, als mijn moeder roept of ik nou al wakker ben. Dan schrik ik wakker en schiet snel in mijn schooluniform. Natuurlijk weer te laat beneden (7:35, soms 7:40) dus schrok ik mijn ontbijt echt te snel naar binnen. Ik ben al zeer vaardig met eetstokjes en degenen die nog steeds denken dat met stokjes eten goed is omdat je niet anders dan langzaam kunt eten: fout!</p>
<p>Waar ik dus eerst altijd met de 7:45 monorail ging omdat die 4 wagons heeft, ga ik nu altijd met die van 7:51. Die heeft dan wel 'maar' 2 wagons en is een stuk voller, maar ik kan gewoon niet opstaan! En een beetje worden samengepakt in een monorail is een stuk minder erg dan eerder opstaan. Behalve als ik dan weer klem zit tussen de kont van de zakenman voor me en de tas achter me. Enfin dat soort situaties komen voor, zal ik maar zeggen.</p>
<p>En dan kom ik op het keisei station ('Chiba') waar ik weer met Micheal praat, zoals altijd. Samen stappen we op de trein waar ik ook een paar meisjes van de brassband zie: Miku, Kayo, Mana en Maiko, allemaal derdejaars. Oh en dan is er ook nog Kooji natuurlijk! Hij is tweedejaars en super grappig want hij scheert zijn snorharen nooit en dat ziet er dus vrij lelijk uit. En als hij het dan wel heeft gescheerd ziet ie er weer super vrouwelijk uit! Altijd lachen dus, vooral omdat hij altijd zijn hand voor z'n mond houdt als je lang naar hem kijkt.</p>
<p>Dan komen we aan in Gakuenmae (letterlijk: 'voor het schoolterrein'). Dit ritje duurt ongeveer 20 minuten en we komen langs 4 stations. Eenmaal aangekomen stormt Micheal altijd de trein uit: hij heeft er een hekel aan om tussen de trage stroom studenten te lopen. Dus probeert hij altijd in de wat snellere kopgroep terecht te komen. En ik dus ook. En inderdaad: als we over de brug van het station naar de heuvel met de school erop zijn zie je de lange sliert studenten langzaam onze richting op schuifelen. Weer een dag les.</p>
<p>Mijn klasgenoten zijn al druk aan het werk als ik het lokaal binnenkom. Snel stop ik mijn lunch in mijn kluisje en ga zitten om in mijn dagboek te schrijven. In dat dagboek hoor je iedere dag over je studie enzo te schrijven van die dag en dat moet je dan aan Shigeo sensei geven, die er in de middagpauze commentaar bij zet. Aan het eind van de dag krijg je het dan weer terug. Natuurlijk schrijf ik niks over studie erin. Nee, ik schrijf altijd over koetjes en kalfjes. In het Japans natuurlijk. Zo heb ik laatst 2 muis en olifant moppen in het Japans opgeschreven. Shigeo sensei reageerde er zeer serieus op, volgens mij had hij niet door dat het een mop was.</p>
<p>Klokslag 8:40 komt Micheal binnen: 'Today is a normal schedule. Uhhhh, byebye!'. He Micheal dat zij je gister ook al! En eergister ook! En de dag ervoor ook, sterker nog, je hebt sinds april amper iets anders gezegd! Maar he who cares :p.</p>
<p>En dan begint weer de eerste les. Zoals altijd. Vandaag Engels. Een nieuw hoofdstuk dus Micheal leest het verhaaltje eerst voor. In kleuter-Engels zal ik maar zeggen. Shigeo sensei geeft daar dan enthousiast commentaar op in het Japans. Maar ik ben er met mijn hoofd niet bij, want ik ben druk bezig Japanse karakters (kanji) te leren!! Ja, ik studeer hier echt best wel hard hoor! Zij het niet Frans, scheikunde en geschiedenis maar dus Japans.</p>
<p>Het tweede uur ga ik naar het derde gebouw; waar de meeste eerste klassen zitten. In de lerarenkamer aldaar ga ik samen met Yamane sensei Japanse karakters oefenen.</p>
<p>Het derde uur is kendo. Er is een uur in de week waarbij de meisjes gewoon gym hebben en de jongens mogen kiezen: judo of kendo. En ik doe dus kendo. We zijn nu al zo ver dat we met uitrusting aan oefenen, inclusief 'men' (helmgeval). Ik hou erg van deze les: behalve ik en Keisuke kan iedereen er geen flikker van en dat is erg leuk.</p>
<p>Na kendo snel terug naar de klas. Maar helaas: degene met de sleutel (2 leerlingen zijn verantwoordelijk voor de sleutel van het lokaal van hun klas) doet judo en is er nog niet. Gelukkig was Kenken (jongen uit mijn klas die in een rolstoel en de brassband zit) zo slim om 1 van de onderste kleine schuifluiken (alle deuren en ramen en aanverwante artikelen zijn 'schuif') van het slot te halen dus kunnen we de klas toch binnenkruipen.</p>
<p>Omkleden en dan Wiskunde 1 van Djibiri sensei. Dit is niet zijn echte naam, maar zijn bijnaam. Hij is een zeer grappig mannetje: altijd in een pak wat net niet netjes is, boven op zijn hoofd kaal en vettig haar aan de zijkant wat hij altijd over zijn kale bovenkant kamt. Hij praat altijd neuzig en heeft een tik. Echt een supergrappige leraar dus.</p>
<p>Tijdens Wiskunde 1 ga ik gewoon verder met Japans leren. Dit keer in de vorm van manga; de Japanse strip die hier ongekende populariteit geniet. Vandaag is Naruto 12 en 13 aan de beurt. Naruto wint in een ninja gevecht van Neji, doordat hij de 'chakura' gebruikt van een monster-vosse-geest die toen hij een baby was in zijn lichaam is opgesloten. Geweldige strip echt.</p>
<p>Dan is het pauze. Zoals altijd op het betonnen balkon bento verorberen. Dan wat praten, manga lezen of wat muziek luisteren.</p>
<p>Tijd voor het 5e uur: scheikunde. Of was het nou oud-Japans??? Ik weet het niet meer. Het doet er niet toe, want ik was druk met het uitlezen van Naruto 13 en een overzicht maken van alle Japanse karakters die in het 3e level van de Japanse test op 5 december voorkomen.</p>
<p>En dan het 6e en laatste uur: les van Michio sensei. Weer naar het 3e gebouw. Michio sensei is even druk; dus moet ik mezelf vermaken voor een tijdje met de Engelse krant aldaar. 'Oh ja er was nieuws over iets in Nederland, iemand neergeschoten' zegt Michio sensei in het voorbijgaan. Snel blader ik naar pagina 6 en daar staat het: 'Nederlandse moord zorgt voor nieuw debat Islam'. Theo van Gogh neergeschoten. Moslimextremisten. Dit keer geen bange gediscrimineerde moslims, maar bange Nederlanders! En de discussie laait weer op. Etc, etc. Zelfs Pim Fortuin werd nog vermeld! Na dit nieuws heeft Michio sensei mij op een special lesje getrakteerd: ik ken nu woordjes als moslimextremist en aanslag en autobom.</p>
<p>Weer terug naar de schoolse realiteit als ik terug keer in mijn klaslokaal. Shigeo sensei heeft weer iets heel serieus in mijn dagboek gezet. Tijd voor schoonmaken. Waar ik voor de zomervakantie nog een trap moest schoonvegen, nu heb ik het beheer over de kast waar de mappen met opstellen in staan. Als ik nu terugkijk op dat trappenvegen, was dat echt een vervelend lang rotklusje. Het enige wat ik nu hoef te doen is de mappen een beetje recht zetten en met mijn hand even over de planken vegen. Binnen 2 minuutjes klaar. Dus sneak ik snel het lokaal uit naar het balkon waar ik wat met Keisuke praat, wat muziek luister of naar al de studenten kijk die naar huis gaan. De zon begint nu al te dalen en de lucht kleurt wat rood. Mijn klasgenoten zijn nog druk bezig met schoonmaken. Nog even genieten van het zonnetje en dan naar club.</p>
<p>15:45 Club begint. Meestal wissel ik kendo en de brassband eerlijk af. Maar binnenkort heb ik dus die test voor kendo dus ga ik wat meer kendo oefenen dan gebruikelijk.<br>
Vandaag dus kendo. Hakama aantrekken en dan eerst de vloer schoonmaken; Japanse manier. Dan even opwarmen met wat 'suburi': gezwaai om het maar botweg te noemen. Dan uitrusting aandoen en beginnen met wat nu een normale training is: 'kurikaeshi', 'menuchi', 'chisakumen', 'koteuchi', 'kotemen', 'douuchi', 'hikiwaza' en 'kaeshiwaza'. Zo. Zoek dat maar eens op :D. Daarna volgt er nog een 'jigeiko', een klein wedstrijdje van ongeveer 3 minuten. Zo kun je dus je net geoefende technieken uitproberen en wat oefenen in gevechten. Daar draait het immers allemaal om.</p>
<p>Jammer is wel dat bijna iedereen is gestopt met de kendoclub: de derdejaars moesten stoppen omdat ze binnenkort examen doen: van de tweedejaars zijn er 2 overgebleven en van de eerstejaars is iedereen gestopt behalve Hayashida en ik. Daar moet ik bij opmerken dat ik me vrij irriteer aan Hayashida. Hij is... hoe moet ik dat zeggen? Vrij onaangenaam gezelschap. Maar het gaat me nu alleen om het oefenen: ik wil die test de 21e zeker weten halen! En als dat is afgelopen ben ik zeker weten druk met oefenen voor het Regular Concert van de brassband...</p>
<p>Terwijl ik mijn planning voor de komende tijd nog een keer overdenk trek ik, nog steeds bezweet en naar kendo stinkend, mijn schooluniform aan. Waarom hebben ze hier nou geen douches??</p>
<p>17:35 Het is inmiddels donker buiten. 5 minuutjes lopen naar het station om vervolgens nog net op tijd te zijn voor de trein. Natuurlijk wordt ik weer op de voet gevolgd door Hayashida.</p>
<p>In de trein zitten er een jonge vrouw en man tegen over me. Ik merk dat de vrouw me vrij verwonderd bekijkt. Tijdens deze 'staarsessie' vang ik haar blik en ik wend hem niet af. Als je mij aanstaart, staar ik terug. Niet boos ofzo, maar lachend. Het is toch grappig als je wordt aangestaard? Na een tijdje went de vrouw haar blik af en begint ze heel snel met de man te praten. Ze lijkt vrij opgewonden. Moet je maar niet staren.</p>
<p>Door dit gebeuren ben ik even van mijn stuk gebracht en dus sta ik in een soort reflex op als de trein aankomt in Chibachuo. Chibachuo is 1 station voor Chiba, waar ik altijd uitstap. Daar kom ik net te laat achter maar ik heb geen zin om weer te gaan zitten en dan uit te leggen dat ik me had vergist. Ik doe net alsof dit mijn bedoeling was en stap uit. Ik loop wel naar Chiba. Tijd zat en het is toch dichtbij.</p>
<p>Eerst een vrij donkere straat met vrij hoge gebouwen en hier en daar wat 'akachou', rode lantaarns. Nee, dat is niks vunzigs, dat is het teken voor een restaurantje wat eigenlijk als drinkgelegenheid is bedoeld. Hier en daar lopen wat zakenmannen.</p>
<p>Iets verderop een wat drukkere winkelstraat met kledingwinkels met harde muziek en nog meer van dat soort. Bij een kruispunt iets verderop is een ongeluk gebeurd. Een jongen met een haarnet op zijn hoofd wordt op een brancard een ambulance in geholpen. Zijn vriendin staat er bij en kijkt er naar. Naast mij staat een groepje schoolmeisjes dat dit schouwspel lachend staat te bekijken. Ik kijk hun aan. Zij kijken mij aan. Opeens beginnen ze harder te praten. Dan wordt het licht groen en loop ik verder. De laatste barrière is de mensen die reclame proberen uit te delen voor het station. Het zijn er altijd vrij veel en sommige zijn goed en sommige zijn slecht. De goede geven je een pakje tissues met een reclame papiertje erbij. Die tissues zijn echt altijd handig dus ik probeer altijd langs deze mensen te komen. Maar dan heb je ook nog de slechteriken, die je alleen maar een rottig reclamefoldertje geven.</p>
<p>De roltrappen omhoog naar het monorailstation. In de gang aldaar loop ik langs een groepje schoolmeisjes, die daar herrie zaten te maken. Meteen wordt ik aangesproken, dit groepje is vrij brutaal. 2 weken ervoor had ik ook al met hun gepraat. Toen had ik net gedaan alsof ik geen Japans kon, wat vrij hilarisch was omdat zij geen Engels kunnen maar toch heel erg hun best deden. En ondertussen verstond ik gewoon alles wat ze zeiden. Hehehe. Enfin, vandaag begon ik gewoon in het Japans en ze waren zeker geschokt. 'he?? Kan je Japans????'. 'Ja ik kan Japans en vorige week heb ik gewoon een grap met jullie uitgehaald, sorry. Maar ik moet nu gaan anders mis ik mijn monorail'. Met een nog hoger volume beginnen ze nu over mij te discussiëren. Maar ik hoor het al niet meer.</p>
<p>Ik vlieg naar huis, door de lucht, maar helaas wel hangend aan een metalen constructie. Ook vandaag is mijn fiets gelukkig weer niet gejat, dus kan ik snel naar huis. Mijn laatste hindernis van de dag is de helling die beneden naar het wijkje gaat waar ik woon. En terwijl ik daar de helling afvlieg, de wind in mijn haren en de nieuwe cd van de Asian Kung-Fu Generation in mijn oren, denk ik nog een keer aan de komende tijd. Nog maar 2 maanden. See you soon.</p>
    </div><!-- /.entry-content -->

  </article>
</section>
        <section id="extras" class="body">
        </section><!-- /#extras -->

        <!--<footer id="contentinfo" class="body">-->
                <!--<address id="about" class="vcard body">-->
                <!--Proudly powered by <a href="http://getpelican.com/">Pelican</a>, which takes great advantage of <a href="http://python.org">Python</a>.-->
                <!--</address>&lt;!&ndash; /#about &ndash;&gt;-->

                <!--<p>The theme is by <a href="http://coding.smashingmagazine.com/2009/08/04/designing-a-html-5-layout-from-scratch/">Smashing Magazine</a>, thanks!</p>-->
        <!--</footer>&lt;!&ndash; /#contentinfo &ndash;&gt;-->

</body>
</html>