<!DOCTYPE html>
<html lang="en">
<head>
        <meta charset="utf-8" />
        <title>Lessen op school</title>
        <link rel="stylesheet" href="https://conengmo.github.io/theme/css/main.css" />
</head>

<body id="index" class="home">
        <header id="banner" class="body">
                <h1><a href="https://conengmo.github.io/">All Time Free Time </a></h1>
                <nav><ul>
                    <li><a href="https://conengmo.github.io/about/">About</a></li>
                    <li><a href="https://conengmo.github.io/category/c/">C</a></li>
                    <li class="active"><a href="https://conengmo.github.io/category/japan/">japan</a></li>
                    <li><a href="https://conengmo.github.io/category/python/">Python</a></li>
                    <li><a href="https://conengmo.github.io/category/uncategorized/">Uncategorized</a></li>
                </ul></nav>
        </header><!-- /#banner -->
<section id="content" class="body">
  <article>
    <header>
      <h1 class="entry-title">
        <a href="https://conengmo.github.io/2004/04/16/lessen-op-school/" rel="bookmark"
           title="Permalink to Lessen op school">Lessen op school</a></h1>
    </header>

    <div class="entry-content">
<footer class="post-info">
        <abbr class="published" title="2004-04-16T21:39:00+02:00">
                Published: Fri 16 April 2004
        </abbr>

        <address class="vcard author">
                By                         <a class="url fn" href="https://conengmo.github.io/author/frankinjapan/">frankinjapan</a>
        </address>
<p>In <a href="https://conengmo.github.io/category/japan/">Japan</a>.</p>

</footer><!-- /.post-info -->      <p>En vandaag, 16 april, is officieel de dagelijkse sleur begonnen. En dat voelt goed.</p>
<p>Ik zit in klas 10, eerste jaar. De mentor van mijn klas (in Japan: homeroom teacher) is Shigeo-sensei (dat sensei is een vorm van respect voor leraren; en je spreekt ze aan met 'sensei'). Omdat mijn klas zo veel extra moet studeren, is de bijnaam van mijn klas: 'Super-Shigeo-sensei's study-study-study class'. Even voor de duidelijkheid: aan dat 'study-study-study' doe ik niet mee. Alhoewel, alleen wat betreft Japans leren natuurlijk.</p>
<p>In de ochtend vier lessen. Iedere les duurt 50 minuten plus 10 minuten pauze (voor de leraren zodat ze van lokaal kunnen wisselen). Na het tweede lesuur begint mijn maag al te rommelen en ik ben dus ook enorm blij als het lunchpauze is. Obento! Obento is Japans voor lunchbox: een soort broodtrommel, maar dan gevuld met rijst, iets van vlees, groente en nog wat kleine dingetjes. En dan alles koud. Dat eet je dan met stokjes, die, in een speciaal doosje, samen met de obento in een zakdoek zijn geknoopt.</p>
<p>En na mijn favoriete uur van de dag (lunchpauze dus) is het tijd voor nog twee lessen. Daarna weer een korte homeroom en dan schoonmaken! Iedere leerling heeft een taak. Dat varieert van het bord schoonmaken, de vloer vegen, tafeltjes schoonmaken, etc, etc. Iedereen heeft wel wat te doen. Daar zorgt SuperShigeosensei wel voor. Ik moet een trap vegen. Gelukkig is de trap niet zo groot dus ben ik snel klaar. En voor de duidelijkheid: leerlingen op onze school hoeven niet de wc schoon te maken.</p>
<p>Nog even iets korts over de lessen zelf: leerlingen in het eerste jaar krijgen les in: (in volgorde van belangrijkheid)<br>
Engels, wiskunde, Japans, wereldgeschiedenis, scheikunde, kunst (handvaardigheid, muziek of kalligraferen), home economics (een soort huishoudkunde, inclusief koken en naaien), social studies (over gezondheid, het milieu en de samenleving) en natuurlijk lichamelijke opvoeding. Volgens mij was dat alles.</p>
<p>Van al die lessen begrijp ik niks. Het is in het Japans, dus begrijp ik het (nog) niet. Behalve Engels. Dat is in het Engels (logisch). Hier op school zijn twee native speakers. Met een van die twee ben ik ondertussen goede vrienden geworden, hij heet (in Japan) Maikuru (oftewel Michael). Engels is hier mijn favoriete vak. Vooral omdat het zo makkelijk is.</p>
<p>Vandaag gebeurde er iets bijzonders: ik begreep nog een les! En wel wiskunde. Er werd namelijk weinig in het Japans gepraat die les, maar vooral veel in de taal der wiskunde! Ik vindt het raar om dit te zeggen, maar ik was zo blij om wat wiskunde sommen te maken. Ik was zo blij! Ik zat daar echt met een big smile in de klas: ik zit in Japan en ik zit wiskunde te maken en ik begrijp het! Wauw! Dank u, edele wiskunde leraren die mij in Nederland genoeg hebben geleerd dat ik deze les kon meewerken! Dank u!</p>
    </div><!-- /.entry-content -->

  </article>
</section>
        <section id="extras" class="body">
        </section><!-- /#extras -->

        <!--<footer id="contentinfo" class="body">-->
                <!--<address id="about" class="vcard body">-->
                <!--Proudly powered by <a href="http://getpelican.com/">Pelican</a>, which takes great advantage of <a href="http://python.org">Python</a>.-->
                <!--</address>&lt;!&ndash; /#about &ndash;&gt;-->

                <!--<p>The theme is by <a href="http://coding.smashingmagazine.com/2009/08/04/designing-a-html-5-layout-from-scratch/">Smashing Magazine</a>, thanks!</p>-->
        <!--</footer>&lt;!&ndash; /#contentinfo &ndash;&gt;-->

</body>
</html>