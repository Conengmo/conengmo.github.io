<!DOCTYPE html>
<html lang="en">
<head>
        <meta charset="utf-8" />
        <title>Visum</title>
        <link rel="stylesheet" href="https://conengmo.github.io/theme/css/main.css" />
</head>

<body id="index" class="home">
        <header id="banner" class="body">
                <h1><a href="https://conengmo.github.io/">All Time Free Time </a></h1>
                <nav><ul>
                    <li><a href="https://conengmo.github.io/about/">About</a></li>
                    <li><a href="https://conengmo.github.io/category/c/">C</a></li>
                    <li class="active"><a href="https://conengmo.github.io/category/japan/">japan</a></li>
                    <li><a href="https://conengmo.github.io/category/python/">Python</a></li>
                    <li><a href="https://conengmo.github.io/category/uncategorized/">Uncategorized</a></li>
                </ul></nav>
        </header><!-- /#banner -->
<section id="content" class="body">
  <article>
    <header>
      <h1 class="entry-title">
        <a href="https://conengmo.github.io/2004/03/09/visum/" rel="bookmark"
           title="Permalink to Visum">Visum</a></h1>
    </header>

    <div class="entry-content">
<footer class="post-info">
        <abbr class="published" title="2004-03-09T10:32:00+01:00">
                Published: Tue 09 March 2004
        </abbr>

        <address class="vcard author">
                By                         <a class="url fn" href="https://conengmo.github.io/author/frankinjapan/">frankinjapan</a>
        </address>
<p>In <a href="https://conengmo.github.io/category/japan/">Japan</a>.</p>

</footer><!-- /.post-info -->      <p>Als je naar Japan wil, heb je een visum nodig. En zo'n visum krijg je niet zomaar. Eerst moet je een "document of eligibility" hebben. Dat document moet door een persoon in Japan worden aangevraagd bij een "immigration office". Op die manier is er dus iemand in Japan verantwoordelijk voor je en mag je een visum aanvragen. Daarvoor moet je naar Den Haag, naar de Japanse ambassade. Daar moet je dan een visumaanvraagforumulier invullen en dan kan je 2 dagen later terugkomen om je paspoort (dit keer met visum erin) op te halen.</p>
<p>Daar is op zich niks mis mee. In Nederland zit iedereen ook te klagen over dat Nederland zo "druk" is. Logisch dus dat de Japanse regering zo de immigratie in de hand wil houden. En ik vond het echt leuk om daar op die Japanse ambassade te zitten. Er lopen daar allemaal Japanners rond die zelfs Japans praten.</p>
<p>Het enige probleem is hoe je er komt. De enige en beste keus lijkt dan het openbaar vervoer. (Ik woon in Zeist dus fietsen is geen optie.) En als je 'openbaar vervoer' zegt dan zeg je automatisch 'problemen'. Zo ook gister. Gisterochtend fietste ik vrolijk naar het station Driebergen-Zeist want ik ging naar Den Haag om mijn visum op te halen.<br>
Alleen toen ik aankwam stond daar een enorme mensenmassa. Ik dacht bij mezelf "is er soms een of andere Jehovagetuigen bijeenkomst in Zeist ofzo". Maar nee, toen ik bijna mijn pinpas in de automaat stak om mijn kaartje te betalen hoorde ik een redelijk paniekerige mannenstem mij vertellen dat het treinverkeer tussen Utrecht en Driebergen-Zeist plat lag. En andersom ook.<br>
Toen ben ik maar tussen de gestrande reizigers gaan staan en heb in hun leed gedeeld, want er kwamen maar geen bussen.<br>
Na een tijd zo verkleumd gestaan te hebben kwam daar de redding: Bus 53. Een euforisch gevoel, toch nog naar Den Haag! Nu zit ik dus thuis, kwijlend op mijn mooie visum waar ik over 5 dagen Japan mee in mag.</p>
<p>Ik geef nu natuurlijk een heel slecht beeld van de NS, maar dat is onterecht. Er is namelijk 1 pluspuntje. Tijdens zo'n 'gestrande reizigers bijeenkomst' komen namelijk de meest vriendelijke gevoelens van de mens naar boven. Bijvoorbeeld de allom bekende uitroep: "Vriend, kom er bij en neem een kop koffie. Dit is al mn derde, ik sta hier al een paar uur." En ook mensen die je opeens aanspreken, terwijl ze dat nooit zouden doen als de NS niet zo zou blunderen: "******* ligt het treinverkeer echt plat?" "Ja" zei ik en ik deed een stap achteruit want die vent was wel erg geÃ«motioneerd. "#(*&amp;%@\^(*&amp;#@%\^)#%".</p>
    </div><!-- /.entry-content -->

  </article>
</section>
        <section id="extras" class="body">
        </section><!-- /#extras -->

        <!--<footer id="contentinfo" class="body">-->
                <!--<address id="about" class="vcard body">-->
                <!--Proudly powered by <a href="http://getpelican.com/">Pelican</a>, which takes great advantage of <a href="http://python.org">Python</a>.-->
                <!--</address>&lt;!&ndash; /#about &ndash;&gt;-->

                <!--<p>The theme is by <a href="http://coding.smashingmagazine.com/2009/08/04/designing-a-html-5-layout-from-scratch/">Smashing Magazine</a>, thanks!</p>-->
        <!--</footer>&lt;!&ndash; /#contentinfo &ndash;&gt;-->

</body>
</html>