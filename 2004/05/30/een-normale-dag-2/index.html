<!DOCTYPE html>
<html lang="en">
<head>
        <meta charset="utf-8" />
        <title>Een normale dag (2)</title>
        <link rel="stylesheet" href="https://conengmo.github.io/theme/css/main.css" />
</head>

<body id="index" class="home">
        <header id="banner" class="body">
                <h1><a href="https://conengmo.github.io/">All Time Free Time </a></h1>
                <nav><ul>
                    <li><a href="https://conengmo.github.io/about/">About</a></li>
                    <li><a href="https://conengmo.github.io/category/c/">C</a></li>
                    <li class="active"><a href="https://conengmo.github.io/category/japan/">japan</a></li>
                    <li><a href="https://conengmo.github.io/category/python/">Python</a></li>
                    <li><a href="https://conengmo.github.io/category/uncategorized/">Uncategorized</a></li>
                </ul></nav>
        </header><!-- /#banner -->
<section id="content" class="body">
  <article>
    <header>
      <h1 class="entry-title">
        <a href="https://conengmo.github.io/2004/05/30/een-normale-dag-2/" rel="bookmark"
           title="Permalink to Een normale dag (2)">Een normale dag (2)</a></h1>
    </header>

    <div class="entry-content">
<footer class="post-info">
        <abbr class="published" title="2004-05-30T18:57:00+02:00">
                Published: Sun 30 May 2004
        </abbr>

        <address class="vcard author">
                By                         <a class="url fn" href="https://conengmo.github.io/author/frankinjapan/">frankinjapan</a>
        </address>
<p>In <a href="https://conengmo.github.io/category/japan/">Japan</a>.</p>

</footer><!-- /.post-info -->      <p>13:25 - 14:15 - 5e les. Het is nu best warm en dus kijkt iedereen een beetje dromerig voor zich uit.<br>
14:25 - 15:15 - 6e en tevens laatste les. Jee. Stipt om 15:15 als de bel gaat komt Super Shigeo sensei het lokaal binnenstormen om de dag af te sluiten met een short homeroom. Dan kijgt iedereen zijn opstellen en 'dagboeken' terug. Altijd leuk om te zien wat Shigeo sensei nu weer voor antwoord heeft gegeven. Meestal is het vrij serieus. Ik zal wat voorbeelden zoeken.<br>
Maar goed, na een korte speech is het tijd voor schoonmaken. Iedere klas maakt zijn eigen lokaal schoon. Er zijn wel professionele schoonmakers, maar die doen alleen de wc's enzo.<br>
Iedereen in de klas heeft dus een speciale taak, zoals bijv. het bord schoonmaken, de linker rij tafels, etc. Mijn taak is een trap vlakbij het lokaal. Best een makkelijk taakje heb ik dus ik ben meestal snel klaar. Na het schoonmaken (ongeveer 15:35) mag iedereen gaan, behalve op maandag, woensdag en vrijdag, want dan heeft mijn klas (de study study studyklas) nog extra lessen tot 17:15. Gelukkig hoef ik die niet te volgen.</p>
<p>[caption id="attachment_527" align="alignnone" width="1024"]<img alt="" class="size-large wp-image-527" height="686" src="https://www.frankanema.nl//wp-content/uploads/2004/05/FH030018-1024x686.jpg" width="1024"> Klaar voor de Kendo training[/caption]</p>
<p>15:45 - de clubs beginnen. Vandaag was kendo club aan de beurt. Omkleden en daarna rondjes rennen in de zaal op blote voeten. Iedereen rent in het zelfde ritme en moet om de beurt tellen. Itch - nie- san - shi - etc etc. Hierna is het voetenschuifeltijd. Oftewel 5 keer de zaal op en neer. En dan niet gewoon lopend, nee, in die speciale kendo stijl waarbij je met je voeten over de vloer schuivend in een soort huppelpasje voortbeweegt. Rechts naar voren, links er achteraan, rechts, schuif, links, schuif, etc. En ondertussen moet je je shinai stil proberen te houden. Ben je bij de overkant, moet je weer terug, maar dan achteruit. Dat dat toch wat lastig is bewees zich vandaag. Halverwege de 4e keer achteruit ging ik me toch keihard op mijn bek. Het moet wel een heel mooi gezicht zijn geweest. Ik nam namelijk een niet groot genoege schuivelpas met links en daardoor kwam ik in de knoei. En dus met een klap achterover om nog een stukje door te rollen, ik had namelijk best wel vaart. Eenmaal stil liggend kreeg ik het toch nog voor elkaar om mijn rechterarm met shinai met een een dreun op de vloer te laten neerkomen. Zucht. Alle begin is moeilijk. Snel overeind en weer verder.</p>
<p>Vervolgens rekken en strekken, natuurlijk allemaal netjes opgesteld met de oudste vooraan. Hij doet voor wat er gedaan gaat worden en hij moet tellen. Daarna wat zwaaioefeningen met het bamboezwaard (shinai genaamd). Bijvoorbeeld 2 keer 100 keer zwaaien. Daarna mogen de tweede- en derdejaars hun bepantsering aantrekken om vervolgens elkaar flink hard om de oren te meppen. De 1e jaars doen het wat rustiger aan: om de beurt je shinai op hoofdhoogte omhoog houden zodat de anderen kunnen oefenen.</p>
<p>Na een uurtje flink wat gemep mogen de 1e jaars weer op de 2e en 3e jaars trainen. Dit is het meest vermoeiende van de training. Ben ik al moe, dan ook nog een paar keer op en neer schuifelen, ondertussen proberend een gat in de helm te slaan van de 3e jaars voor me. Na 3 keer op en neer worden mijn armen zwaar. Nog even doorzetten. De derdejaars kijkt me door de tralies van zijn helm bemoedigend aan. Daar gaat ie weer. 'menn! menn! menn! menn!'</p>
<p>Tijd voor de laatste krachtmeting. Allemaal op een rij en zwaaien. Honderd keer en in snel tempo waarbij je als het ware steeds naar voren en naar achter springt. Na 100 keer begeven mijn armen het echt. De rest staat er ook aardig slapjes bij.<br>
Nu nog een paar minuutjes 'seiza': op de Japanse manier zitten waarbij je je benen zodanig afknelt dat je algauw een slaapvoet krijgt. Dit zit erg ongemakkelijk. Voor de duidelijkheid.</p>
<p>En dan is het voorbij. Omkleden in schooluniform en mijn voeten bewonderen. Links: een opengehaald stuk op de grote teen, voor de rest wel ok√©. Rechts is wat erger: een stuk vel los op de grote teen en een los stuk vel, redelijk diep, op de voet zelf. Dit doet best pijn, gelukkig heb ik altijd pleisters bij me. En dan naar huis. Gelukkig ben ik nog op tijd voor de 18:23 trein. Ik ga aan de rechterkant zitten (er zijn banken aan de zijkanten). Tussen Chibadera en Chibachuo loopt het spoor namelijk over een soort brug over de huizen. Redelijk hoog dus. En vanaf daar heb ik rond die tijd een goed uitzicht over de industrieterreinen en verderop een prachtige zonsondergang. Aaah. Rood, geel, roze, bewolkt, onbewolkt, elke keer weer anders en elke keer weer prachtig. Een prima afsluiting van de dag. Om 18:35 kom ik aan in Chiba en moet ik 10 minuten wachten op de 18:45 monorail. Vandaag kocht ik iets voor het weekend in het winkeltje bij het station. Dat winkeltje wordt gerund door 2 oudere vrouwen en die draaien de hele dag van die golden oldie muziek. Maar dan net de hele tijd de foute. Zo werd ik vandaag blij verrast met 'always look on the bright side of life'. Ben nu al benieuwd wat het de volgende keer is.</p>
<p>Maar goed, eenmaal in Sakusabe stap ik op mijn fiets om vervolgens de straat af te fietsen, over de stoep natuurlijk. Dichtbij huis gaat het heuvelafwaarts. Een zijstraat in daar echt keihard naar beneden de bocht om: mijn wijk ligt een stuk lager dan die straat dus is er een vrij steile helling. Dat is 's avonds heel leuk: 's ochtends wat minder.</p>
<p>Klokslag 7 uur ben ik thuis: snel omkleden en eten. Daarna afwassen samen met mijn gastzus. Ik droog altijd af. Meestal staat de afwas van 's middags er ook nog dus die droog ik ook meteen af. Hierna nog wat relaxen, kop thee, toetje. En daarna in bad. En vervolgens naar bed. Morgen is er weer een nieuwe dag...</p>
    </div><!-- /.entry-content -->

  </article>
</section>
        <section id="extras" class="body">
        </section><!-- /#extras -->

        <!--<footer id="contentinfo" class="body">-->
                <!--<address id="about" class="vcard body">-->
                <!--Proudly powered by <a href="http://getpelican.com/">Pelican</a>, which takes great advantage of <a href="http://python.org">Python</a>.-->
                <!--</address>&lt;!&ndash; /#about &ndash;&gt;-->

                <!--<p>The theme is by <a href="http://coding.smashingmagazine.com/2009/08/04/designing-a-html-5-layout-from-scratch/">Smashing Magazine</a>, thanks!</p>-->
        <!--</footer>&lt;!&ndash; /#contentinfo &ndash;&gt;-->

</body>
</html>