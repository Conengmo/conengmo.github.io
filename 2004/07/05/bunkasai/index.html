<!DOCTYPE html>
<html lang="en">
<head>
        <meta charset="utf-8" />
        <title>Bunkasai</title>
        <link rel="stylesheet" href="http://localhost:8000/theme/css/main.css" />
</head>

<body id="index" class="home">
        <header id="banner" class="body">
                <h1><a href="http://localhost:8000/">All Time Free Time </a></h1>
                <nav><ul>
                    <li><a href="http://localhost:8000/about/">About</a></li>
                    <li><a href="http://localhost:8000/category/c/">C</a></li>
                    <li class="active"><a href="http://localhost:8000/category/japan/">japan</a></li>
                    <li><a href="http://localhost:8000/category/python/">Python</a></li>
                    <li><a href="http://localhost:8000/category/uncategorized/">Uncategorized</a></li>
                </ul></nav>
        </header><!-- /#banner -->
<section id="content" class="body">
  <article>
    <header>
      <h1 class="entry-title">
        <a href="http://localhost:8000/2004/07/05/bunkasai/" rel="bookmark"
           title="Permalink to Bunkasai">Bunkasai</a></h1>
    </header>

    <div class="entry-content">
<footer class="post-info">
        <abbr class="published" title="2004-07-05T19:02:00+02:00">
                Published: Mon 05 July 2004
        </abbr>

        <address class="vcard author">
                By                         <a class="url fn" href="http://localhost:8000/author/frankinjapan/">frankinjapan</a>
        </address>
<p>In <a href="http://localhost:8000/category/japan/">Japan</a>.</p>

</footer><!-- /.post-info -->      <p>De afgelopen weken veranderde er wat in de schoolsfeer. Een wat lichtere, frissere sfeer. Iedereen werd wat opgewekter. Plannen werden gesmeed, en langzamerhand veranderde de school in een soort van karton bouwput. Waarom? Bunkasai komt eraan.</p>
<p>Bunkasai (letterlijk vertaald cultuurfestival) is een van de twee grote events op de Japanse scholen (de ander is namelijk het sportfestival). Het heeft niet direct met cultuur te maken. Het concept is heel simpel: iedere klas en de meeste grote clubs bedenken een event en die voeren ze dan uit. En elke groep bestelt t-shirts. Meestal met namen erop van de personen in die groep. Zo heb ik nu dus een mooi zwart t-shirt met in roze letters de naam van mijn klas en een oranje t-shirt met de namen van de leden van de brassband. Erg leuk. Tijdens het festival draagt iedereen die t-shirts ook zodat alles heel kleurrijk wordt, veel beter dan schooluniform.</p>
<p>[caption id="attachment_539" align="alignnone" width="1024"]<img alt="" class="size-large wp-image-539" height="686" src="https://www.frankanema.nl//wp-content/uploads/2004/07/FH030036-1024x686.jpg" width="1024"> Met leden en een docent van de brassband op het cultuurfestival[/caption]</p>
<p>Maar dus die events. Dit jaar: de brassband verkocht furutsuponchi (fruitsponsh ofzo), de soccer club verkocht bananenjuice en geroosterde mais, en dan werd er nog ijs, Japanse pannenkoeken, tropisch sap, cold drinks, etc, etc, verkocht. En dat zijn dus de stalletjes, netjes opgesteld op het binnenplein. In de klaslokalen zijn er vele andere events. Zoals bijv. een klas die armbandjes verkocht met je naam erop, een klas die de trappen met een soort houtenconstructie in een achtbaan hadden veranderd (wat ik dus niet geprobeerd heb, ik wil nog niet dood), een klas die een missverkiezing hield (de hele school had de dag ervoor een enquÃªte daarover gemaakt), een klas die het lokaal met allemaal kartonnen panelen in een soort 'Disney paradise' hadden veranderd, etc, etc.</p>
<p>Het meest leuke idee was wat mij betreft van de tweedejaars 2e klas. Die deelden namelijk stukjes papier uit met een nummer erop. En van elk nummer waren er twee. Het idee was dat iedereen dus zo'n papiertje op zijn t-shirt plakte en dan hopen dat je je tweelingnummer vindt. En dan natuurlijk hopen dat er een lief meisje aan vastzit want er worden dan natuurlijk foto's gemaakt want het is natuurlijk wel 'couple making'.</p>
<p>Nou zou ik bijna de obakeyashiki vergeten! Obake is Japans voor geest of spook, en obakeyashiki betekent dus spookhuis! In een klaslokaal worden de ramen verduisterd, de tafeltjes gestapeld en alles ingepakt in zwart plastic. Vervolgens laat je wat argeloze leerlingen naar binnen die je vervolgens de stuipen op het lijf jaagt door ze opeens vast te pakken, vlak voor ze te verschijnen, je snapt het wel.</p>
<p>[caption id="attachment_540" align="alignnone" width="1024"]<img alt="" class="size-large wp-image-540" height="686" src="https://www.frankanema.nl//wp-content/uploads/2004/07/FH030035-1024x686.jpg" width="1024"> Bij de stand van de brassband op het cultuurfestival[/caption]</p>
<p>Vrijdag was de eerste dag: alleen voor de leerlingen. Zaterdag mochten ook ouders en leerlingen van andere scholen komen (om eens flink geld uit te geven). Er kwamen vrij veel mensen: vooral veel leerlingen van andere scholen. Dat komt omdat de cultuurfestivals meestal in de herfst zijn en de sportfestivals rond deze tijd. Maar mijn school heeft dat dus omgedraaid.</p>
<p>Maar goed, het festival is nu dus alweer voorbij: karton is opgeruimd, het geld is geteld (omgerekend 140 euro voor de brassband), de trap is van de rollercoaster ontdaan en iedereen draagt weer het normale schooluniform. En ik heb om een of andere vage reden sinterklaasliedjes in mijn hoofd.</p>
<p>p.s. Goed nieuws!! Ik heb eindelijk een manier gevonden om mijn foto's op de computer te krijgen dus binnenkort...</p>
    </div><!-- /.entry-content -->

  </article>
</section>
        <section id="extras" class="body">
        </section><!-- /#extras -->

        <!--<footer id="contentinfo" class="body">-->
                <!--<address id="about" class="vcard body">-->
                <!--Proudly powered by <a href="http://getpelican.com/">Pelican</a>, which takes great advantage of <a href="http://python.org">Python</a>.-->
                <!--</address>&lt;!&ndash; /#about &ndash;&gt;-->

                <!--<p>The theme is by <a href="http://coding.smashingmagazine.com/2009/08/04/designing-a-html-5-layout-from-scratch/">Smashing Magazine</a>, thanks!</p>-->
        <!--</footer>&lt;!&ndash; /#contentinfo &ndash;&gt;-->

</body>
</html>