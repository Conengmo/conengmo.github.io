<!DOCTYPE html>
<html lang="en">
<head>
        <meta charset="utf-8" />
        <title>In het Olympic Center (2)</title>
        <link rel="stylesheet" href="https://conengmo.github.io/theme/css/main.css" />
</head>

<body id="index" class="home">
        <header id="banner" class="body">
                <h1><a href="https://conengmo.github.io/">All Time Free Time </a></h1>
                <nav><ul>
                    <li><a href="https://conengmo.github.io/about/">About</a></li>
                    <li><a href="https://conengmo.github.io/category/c/">C</a></li>
                    <li class="active"><a href="https://conengmo.github.io/category/japan/">japan</a></li>
                    <li><a href="https://conengmo.github.io/category/python/">Python</a></li>
                    <li><a href="https://conengmo.github.io/category/uncategorized/">Uncategorized</a></li>
                </ul></nav>
        </header><!-- /#banner -->
<section id="content" class="body">
  <article>
    <header>
      <h1 class="entry-title">
        <a href="https://conengmo.github.io/2004/03/22/in-het-olympic-center-2/" rel="bookmark"
           title="Permalink to In het Olympic Center (2)">In het Olympic Center (2)</a></h1>
    </header>

    <div class="entry-content">
<footer class="post-info">
        <abbr class="published" title="2004-03-22T17:45:00+01:00">
                Published: Mon 22 March 2004
        </abbr>

        <address class="vcard author">
                By                         <a class="url fn" href="https://conengmo.github.io/author/frankinjapan/">frankinjapan</a>
        </address>
<p>In <a href="https://conengmo.github.io/category/japan/">Japan</a>.</p>

</footer><!-- /.post-info -->      <p>Woensdag 17 maart werd ik gelukkig niet te vroeg wakker. Het was heerlijk weer. Zon, lekker warm en een zacht briesje. Echt zomer weer.</p>
<p>In de afgelopen dagen waren de studenten uit de verschillende landen geleidelijk aangekomen en woensdag was iedereen er eindelijk. Er waren studenten uit Noorwegen, Zweden, Finland, Nederland, België, Duitsland, Engeland, Hongarije, Letland, USA, Thailand, Zuid-Korea en de Filipijnen. Die ochtend hadden we een soort sessie waarbij iedereen zich moest voorstellen. En 's middags werd het pas echt leuk. Toen kregen we onze Kumon Placement Test.</p>
<p>Kumon is een methode om Japans te leren. Het is gebaseerd op dagelijkse studie en het bestaat uit verschillende levels. Ieder level heeft 200 blaadjes. Dat lijkt veel, maar per blaadje ben je zo'n 3 minuten kwijt. Dat zou dus 600 minuten per level zijn maar in de praktijk is dat veel meer. Als je al wat Japans kan is het natuurlijk lullig als je op het eerste niveau moet beginnen. Vandaar de Kumon Placement Test. Omdat ik al wat Japans heb geleerd heb ik het ook geprobeerd. De test was echt lastig en ik vreesde op dat moment ook dat ik uiteindelijk toch op het eerste niveau zou moeten beginnen. De uitslag zouden we de volgende morgen krijgen.</p>
<p>Na de test gingen we nog wat Ultimate Frisbee spelen (ons team had wind tegen dus dat ging niet zo lekker) en kon je je naam in Chinese tekens (Kanji) laten schrijven. Mijn naam betekent in Kanji 'two laugh cloud hard'. Als iemand weet wat dat moet betekenen, laat dan een reactie achter aub.</p>
<p>[caption id="attachment_446" align="alignnone" width="1024"]<img alt="" class="size-large wp-image-446" height="686" src="https://www.frankanema.nl//wp-content/uploads/2004/03/FH010001-1024x686.jpg" width="1024"> Met Kenji, een returnee en een van de begeleiders[/caption]</p>
<p>En toen was het donderdag 18 maart. Het weer was ineens omgeslagen. Het was koud en de lucht was donker. Toen kreeg ik het resultaat van mijn Kumontest. Ik mocht 1 level overslaan. Jeee! 1 level lijkt misschien niet veel maar het scheelt toch wel 200 blaadjes en meer dan 25 uur werk. Iedereen kreeg zijn eerste stapel Kumonblaadjes uitgereikt en toen was het tijd voor de eerste leersessie. Er waren iets van 16 groepen en ik was samen met Celine in een groepje met nog wat Duitsers en Amerikanen ingedeeld. Celine is half Japans half Nederlands en zit nu al 9 jaar op een Japanse weekendschool. We verbaasden ons dus ook dat we samen waren ingedeeld.</p>
<p>Ons groepje werd in een lokaal gedropt en toen kwam onze lerares binnen. Van veraf had ze er aardig uitgezien. Niet zo oud en een vriendelijke glimlach. Maar toen ik haar van dichtbij zag kreeg ik kippenvel overal en liep het koude zweet me over de rug. Als een wilde neushoorn stormde ze naar binnen, op een klein broos uitziend Filipijns meisje af, die ze in een stortvloed van Japanse woorden zo overweldigde dat het meisje bijna moest huilen. En zo ging het de hele sessie door. We leerden ons voor te stellen. 'Prettig kennis te maken, ik ben Frank Anema en ik kom uit Nederland.' Simpel voor mij en al helemaal voor Celine natuurlijk. Op 1 of andere manier wekte die vrouw agressie op. En het ongenoegen van Celine versterkte dat alleen maar. Ik vrees dat als ik Celine niet had gekalmeerd die vrouw nu onder de grond lag en Celine in de gevangenis. Maar gelukkig is alles goed gekomen.</p>
<p>Na de lunch werd ons uitgelegd waarom we niet zo'n enorm cool Japans mobieltje mogen hebben. Ik zal het je maar besparen. Weer werd iedereen in groepjes in gedeeld om over dit onderwerp te discussiëren. Bij ons Nederlands groepje ontaarde dit al gauw in een gezellig gesprek. Gelukkig maar want ik was nogal gespannen na die ochtend.</p>
<p>'s Avonds was er een Japanse vechtsport demonstratie in de Japanse kamer. Er werd wat Karate en Judo voorgedaan. Aan het eind van de demonstratie gingen een Zweed en Robert (Nederlander) nog wat karate moves laten zien maar dit eindigde in een soort standup comedian show. Vooral Robert oogstte veel succes met zijn verhaal over waarom je een dronken persoon beter in zijn blaas dan in zijn jeweetwel kan trappen en zijn uitleg over Dutch Karate. Hij beweerde dat Dutch Karate vooral was gebaseerd op elkaar zoveel mogelijk in de ballen trappen. Wij weten wel beter...</p>
<p>En toen was het weer tijd om naar bed te gaan. Zoals zoveel dingen die dag ging dit ook iets anders. Het naar bed gaan veranderde geleidelijk in een kussengevecht. Maar hoe kon dat ook anders na die leersessie.</p>
    </div><!-- /.entry-content -->

  </article>
</section>
        <section id="extras" class="body">
        </section><!-- /#extras -->

        <!--<footer id="contentinfo" class="body">-->
                <!--<address id="about" class="vcard body">-->
                <!--Proudly powered by <a href="http://getpelican.com/">Pelican</a>, which takes great advantage of <a href="http://python.org">Python</a>.-->
                <!--</address>&lt;!&ndash; /#about &ndash;&gt;-->

                <!--<p>The theme is by <a href="http://coding.smashingmagazine.com/2009/08/04/designing-a-html-5-layout-from-scratch/">Smashing Magazine</a>, thanks!</p>-->
        <!--</footer>&lt;!&ndash; /#contentinfo &ndash;&gt;-->

</body>
</html>