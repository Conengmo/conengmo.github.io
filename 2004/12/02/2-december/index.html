<!DOCTYPE html>
<html lang="en">
<head>
        <meta charset="utf-8" />
        <title>2 december</title>
        <link rel="stylesheet" href="https://conengmo.github.io/theme/css/main.css" />
</head>

<body id="index" class="home">
        <header id="banner" class="body">
                <h1><a href="https://conengmo.github.io/">All Time Free Time </a></h1>
                <nav><ul>
                    <li><a href="https://conengmo.github.io/about/">About</a></li>
                    <li><a href="https://conengmo.github.io/category/c/">C</a></li>
                    <li class="active"><a href="https://conengmo.github.io/category/japan/">japan</a></li>
                    <li><a href="https://conengmo.github.io/category/python/">Python</a></li>
                    <li><a href="https://conengmo.github.io/category/uncategorized/">Uncategorized</a></li>
                </ul></nav>
        </header><!-- /#banner -->
<section id="content" class="body">
  <article>
    <header>
      <h1 class="entry-title">
        <a href="https://conengmo.github.io/2004/12/02/2-december/" rel="bookmark"
           title="Permalink to 2 december">2 december</a></h1>
    </header>

    <div class="entry-content">
<footer class="post-info">
        <abbr class="published" title="2004-12-02T22:42:00+01:00">
                Published: Thu 02 December 2004
        </abbr>

        <address class="vcard author">
                By                         <a class="url fn" href="https://conengmo.github.io/author/frankinjapan/">frankinjapan</a>
        </address>
<p>In <a href="https://conengmo.github.io/category/japan/">Japan</a>.</p>

</footer><!-- /.post-info -->      <p>Wat is nou een betere titel voor een dag als 2 december dan 2 december? Nou vandaag was dus 2 december.</p>
<p>'s Ochtends werd ik wakker, op tijd dit keer. Vanaf deze week heeft de brassband namelijk ochtendoefenen, dus moet ik om half 7 opstaan en om kwart over 7 de deur uit. Ik deed het gebruikelijke ochtend ritueel, ging naar beneden maar verloor tijdens het ontbijt volledig mijn energie. En dus besloot ik de volgende monorail te nemen, zodat ik 10 minuten later het warme huis pas hoefde te verlaten. En natuurlijk misde ik die monorail. En was ik dus ook te laat voor de keisei trein en dus ook te laat voor de ochtendoefening.</p>
<p>De eerste 3 uur school maakte ik een oefentest voor de officiÃ«le 'Japanese Ability Test' die ik zondag heb. Ik 'slaagde' met een 8,7 dus dat gaat wel lukken denk ik.</p>
<p>Tijdens de lunchpauze scheen er een heeeeerlijk zonnetje en ik heb echt zitten genieten ervan, ook tijdens het 4e uur. Het is nu al vrij koud geworden. Vooral meisjes lopen altijd met sjaals om maar dat is eigenlijk alleen maar omdat dat 'kawaiiii' is.</p>
<p>Het 5e uur was echt een les om te onthouden. We hadden onze favoriete halfkale lispelende wiskundeleraar die zijn vettige schamele haren over zijn kale schedel heen drapeert. Dit klinkt heel negatief maar in het echt is ie echt super grappig. Stuntelig grappig als je begrijpt wat ik bedoel.</p>
<p>Enfin, tijdens wiskunde gaat opeens een oorverdovende sirene af. Na 1 loei klinkt er een stem: 'Dit is een oefening, ER IS NU EEN AARDBEVING!!!' en nog een loei en dan 'IEDEREEN ONDER JE TAFELTJES!!!'. Onze wiskunde leraar kroop meteen onder zijn bureau maar de rest had veel te veel lol om zichzelf meteen onder een klein tafeltje te proppen. En inderdaad, je past hier echt niet zomaar onder een tafeltje ofzo.</p>
<p>Maar anyway, het alarm (het leek wel een luchtalarm, wat een herrie!!) ging nog even door en toen kwam de melding 'Iedereen met zijn klas naar buiten, snel! MAAR GEEN PANIEK', alsof er paniek was. Natuurlijk gingen eerst de ramen en deuren op slot, je wil natuurlijk niet dat je portemonnee op zo'n moment gejat wordt toch? En toen ging iedereen op z'n dooie akkertje naar het sportveld, ondertussen van het zonnetje genietend.</p>
<p>Ik weet zeker dat iedereen nog even nadacht over hoe Kenken (jongen in mijn klas in een roelstol) gered zou moeten worden. En wat als de trappen zouden zijn ingestort. Want dat soort dingen gebeuren tijdens zware aardbevingen, het schijnt dat er elke 20, 40 jaar een zware is. En het zou elk moment kunnen gebeuren. En wie redt de jongen in de rolstoel dan?</p>
<p>En ik weet zeker dat iedereen ook nadacht over hoe je de hoek van die paal daar zou kunnen berekenen ten overstaande van deze puntachthoekige stompdriehoek. En de wortel daarvan. Het was immers nog steeds een wiskundeles.</p>
    </div><!-- /.entry-content -->

  </article>
</section>
        <section id="extras" class="body">
        </section><!-- /#extras -->

        <!--<footer id="contentinfo" class="body">-->
                <!--<address id="about" class="vcard body">-->
                <!--Proudly powered by <a href="http://getpelican.com/">Pelican</a>, which takes great advantage of <a href="http://python.org">Python</a>.-->
                <!--</address>&lt;!&ndash; /#about &ndash;&gt;-->

                <!--<p>The theme is by <a href="http://coding.smashingmagazine.com/2009/08/04/designing-a-html-5-layout-from-scratch/">Smashing Magazine</a>, thanks!</p>-->
        <!--</footer>&lt;!&ndash; /#contentinfo &ndash;&gt;-->

</body>
</html>