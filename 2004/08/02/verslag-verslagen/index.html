<!DOCTYPE html>
<html lang="en">
<head>
        <meta charset="utf-8" />
        <title>Verslag, verslagen</title>
        <link rel="stylesheet" href="https://conengmo.github.io/theme/css/main.css" />
</head>

<body id="index" class="home">
        <header id="banner" class="body">
                <h1><a href="https://conengmo.github.io/">All Time Free Time </a></h1>
                <nav><ul>
                    <li><a href="https://conengmo.github.io/about/">About</a></li>
                    <li><a href="https://conengmo.github.io/category/c/">C</a></li>
                    <li class="active"><a href="https://conengmo.github.io/category/japan/">japan</a></li>
                    <li><a href="https://conengmo.github.io/category/python/">Python</a></li>
                    <li><a href="https://conengmo.github.io/category/uncategorized/">Uncategorized</a></li>
                </ul></nav>
        </header><!-- /#banner -->
<section id="content" class="body">
  <article>
    <header>
      <h1 class="entry-title">
        <a href="https://conengmo.github.io/2004/08/02/verslag-verslagen/" rel="bookmark"
           title="Permalink to Verslag, verslagen">Verslag, verslagen</a></h1>
    </header>

    <div class="entry-content">
<footer class="post-info">
        <abbr class="published" title="2004-08-02T18:27:00+02:00">
                Published: Mon 02 August 2004
        </abbr>

        <address class="vcard author">
                By                         <a class="url fn" href="https://conengmo.github.io/author/frankinjapan/">frankinjapan</a>
        </address>
<p>In <a href="https://conengmo.github.io/category/japan/">Japan</a>.</p>

</footer><!-- /.post-info -->      <p>Dan volgt nu het bloedstollende verslag van het concours. Hetgeen waar ik me een maand mee bezig heb gehouden!</p>
<p>Die dag was ik echt zo zenuwachtig! De dag ervoor kon ik echt amper slapen en die vrijdag was ik een beetje misselijk. Dus naar school, de hele instrumentenboel (met percussie, pauken en grote trommels enzo). Wachten... Inspelen... Ik was nu echt zoo zenuwachtig niet meer normaal, toen ik voor het eerst blies bij het inspelen werd ik helemaal duizelig en dacht ik echt dat ik zou flauwvallen maar gelukkig kalmeerde ik daarna wat meer. Ik bedoel, 4 keer klassiek, persona, etc, etc, je zou zeggen dat ik genoeg ervaring heb met optredens om zenuwen onder controle te krijgen. Tenminste dat dacht ik toen. En dat hielp best wel.</p>
<p>[caption id="attachment_552" align="alignnone" width="1024"]<img alt="" class="size-large wp-image-552" height="686" src="https://www.frankanema.nl//wp-content/uploads/2004/08/FH000003-1024x686.jpg" width="1024"> Moe van het oefenen voor het concours[/caption]</p>
<p>En toen dus het optreden. Het ging best goed. Achteraf gezegd heb ik geen fouten gemaakt, maar het was niet echt supermooi. Het was... normaal. Iedereen speelde in een soort roes, waarbij je niet echt iets van de rest om je heen merkt, maar een soort bandje afdraait, met daarop het stuk wat we speelden.</p>
<p>Afgelopen... Iedereen natuurlijk heel enthousiast roepen dat we natuurlijk goud hebben gewonnen. Ik had er niet zo veel vertrouwen in. Maar goed, daarna de hele zooi weer terug naar school versjouwen met een gehuurde truck(je) en vervolgens weer naar dat concertgebouw voor de uitslag. Van de 36 scholen die die dag meededen konden er 10 goud krijgen. En de overige moeten genoegen nemen met of zilver, of brons (brons als het slecht was, zilver als het oke was maar niet goed genoeg voor goud). Eerst zag het er heel goed uit, met Meitoku als 23e. De eerste 17 waren maar weinig goud, stuk of 3, dus iedereen heel hoopvol.... aaahh!!! maar helaas, wij kregen zilver. Een paar meisjes huilen en iedereen best down. Vooral omdat het daarna tijd was om afscheid te nemen van de derdejaars. Die moeten nu gaan studeren voor hun universiteitstoelatingsexamen begin volgend jaar. Een erg verdrietig ogenblik, vooral omdat ik zo goed met hen kon opschieten. Ik zal ze missen.</p>
<p>[caption id="attachment_554" align="alignnone" width="1024"]<img alt="" class="size-large wp-image-554" height="686" src="https://www.frankanema.nl//wp-content/uploads/2004/08/FH000024-1024x686.jpg" width="1024"> We hebben een cadeautje voor de derdejaars gekocht bij de Disneystore. Disney is ongelooflijk populair dus de Disneystore wordt platgelopen door hordes schoolmeisjes die schattige knuffeltjes willen kopen.[/caption]</p>
<p>Maar nu gaat mijn hobo dus even in de kast en is het tijd voor wat andere zaken zoals vakantie, kendo, grote zomer vuurwerkfestivals en wat reizen. Ik ga onder andere naar Sendai en Kyoto. En in september ga ik nog naar Nara. En als uitsmijter in oktober... Okinawa!!! Okinawa is het tropische eiland ten zuiden van Japan (hoort nog net bij Japan). Ik ga daar heen met schoolreis samen met de tweedejaars. Aaah ik ben zooo gelukkig!</p>
    </div><!-- /.entry-content -->

  </article>
</section>
        <section id="extras" class="body">
        </section><!-- /#extras -->

        <!--<footer id="contentinfo" class="body">-->
                <!--<address id="about" class="vcard body">-->
                <!--Proudly powered by <a href="http://getpelican.com/">Pelican</a>, which takes great advantage of <a href="http://python.org">Python</a>.-->
                <!--</address>&lt;!&ndash; /#about &ndash;&gt;-->

                <!--<p>The theme is by <a href="http://coding.smashingmagazine.com/2009/08/04/designing-a-html-5-layout-from-scratch/">Smashing Magazine</a>, thanks!</p>-->
        <!--</footer>&lt;!&ndash; /#contentinfo &ndash;&gt;-->

</body>
</html>