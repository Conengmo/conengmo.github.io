<!DOCTYPE html>
<html lang="en">
<head>
        <meta charset="utf-8" />
        <title>Naar de dierentuin</title>
        <link rel="stylesheet" href="https://conengmo.github.io/theme/css/main.css" />
</head>

<body id="index" class="home">
        <header id="banner" class="body">
                <h1><a href="https://conengmo.github.io/">All Time Free Time </a></h1>
                <nav><ul>
                    <li><a href="https://conengmo.github.io/about/">About</a></li>
                    <li><a href="https://conengmo.github.io/category/c/">C</a></li>
                    <li class="active"><a href="https://conengmo.github.io/category/japan/">japan</a></li>
                    <li><a href="https://conengmo.github.io/category/python/">Python</a></li>
                    <li><a href="https://conengmo.github.io/category/uncategorized/">Uncategorized</a></li>
                </ul></nav>
        </header><!-- /#banner -->
<section id="content" class="body">
  <article>
    <header>
      <h1 class="entry-title">
        <a href="https://conengmo.github.io/2004/04/01/naar-de-dierentuin/" rel="bookmark"
           title="Permalink to Naar de dierentuin">Naar de dierentuin</a></h1>
    </header>

    <div class="entry-content">
<footer class="post-info">
        <abbr class="published" title="2004-04-01T21:32:00+02:00">
                Published: Thu 01 April 2004
        </abbr>

        <address class="vcard author">
                By                         <a class="url fn" href="https://conengmo.github.io/author/frankinjapan/">frankinjapan</a>
        </address>
<p>In <a href="https://conengmo.github.io/category/japan/">Japan</a>.</p>

</footer><!-- /.post-info -->      <p>Vandaag was het prachtig weer hier in Chiba. Zon, vooral veel zon. Dus kreeg mijn okasan (moeder) het idee om naar het Chiba Zooological Park te gaan. Zij kon helaas niet mee want er komt morgen een gast dus moest ze het huis schoonmaken.</p>
<p>Dus omstreeks 11 uur gaan Mayuko en ik met de fiets op weg naar de dierentuin in Chiba. Over de dierentuin zelf zal ik niet te veel uitweiden, het was warm dus de meeste dieren lagen loom ergens te slapen. Mijn gastzus zei niet veel, behalve toen we langs de kinderboerderij liepen. Ik probeerde nog een ramp te voorkomen, maar het geschiedde toch. En dus stond ik daar, tussen de geiten en de hordes kleine kinderen naast mijn gastzus die dolenthousiast alle geiten aan het aaien was. Kun je het je voorstellen? Al die kleine kinderen en daar dan tussenin 1 lange westerse jongen. Erger kon bijna niet.</p>
<p>Tot we bij het gedeelte met de attracties kwamen. Hier zag het letterlijk zwart van de kinderen die overal om ons heen krioelden. Mijn zus wou in een soort boomstam attractie en ik ging braaf mee. Wat moeten de mensen daar gelachen hebben. De hele dag kinderen en dan opeens zo'n lange Europeaan ertussen.</p>
<p>Tegen lunchtijd gingen we naar het 'eetgedeelte'. Hier wemelde het van de hyperactieve kindertjes en hun wanhopige ouders die, in een uiterste poging hun kroost weer bij elkaar te krijgen, met kinderwagens liepen rond te crossen. Hier was het dat we bij een loket ons eten bestelden en een labeltje kregen met nummer 30 eraan. Bij het loket ernaast kon je je eten afhalen als je nummer werd omgeroepen. Dus gingen we ergens in de buurt staan wachten. En wachten. Nummer 22, 12, 24, 6, er zat geen enkele logica in. De onzalige gedachte kwam bij me naar boven dat ze onze bestelling zouden zijn vergeten. Maar meteen daarna, dit is Japan, hier maken ze niet van dat soort Nederlandse fouten.</p>
<p>En dus stonden we daar, het bleek later meer dan een half uur te zijn. En opeens leek de tijd stil te staan. De hordes kinderen bevroren. En toen kwam daar vanuit het midden mijn reddende engel. En zij kwam aanstormen, zonder vrees, en de kinderzee week uiteen voor haar machtige voeten. En zij straalde een fel wit licht uit, zo fel dat alles even verbleekte bij die schittering. En gekleed in een te grote slobbertrui en trainingsbroek, de kleding van een doorgewinterde moeder, ging zij op dat loket af en brabbelde iets in het Japans. De vrouw achter het loket keek schichtig onze kant op en toen was alles weer normaal. Onze engel was verdwenen, maar ze had haar werk gedaan. De vrouw riep ons en zei iets tegen mijn zus. Meteen kregen we ons eten. En toen we eenmaal zaten kwam een medewerkster ons een gratis zakje 'french fried potatoes' brengen, terwijl ze verontschuldigingen prevelde.</p>
<p>Japan is ook niet perfect.</p>
    </div><!-- /.entry-content -->

  </article>
</section>
        <section id="extras" class="body">
        </section><!-- /#extras -->

        <!--<footer id="contentinfo" class="body">-->
                <!--<address id="about" class="vcard body">-->
                <!--Proudly powered by <a href="http://getpelican.com/">Pelican</a>, which takes great advantage of <a href="http://python.org">Python</a>.-->
                <!--</address>&lt;!&ndash; /#about &ndash;&gt;-->

                <!--<p>The theme is by <a href="http://coding.smashingmagazine.com/2009/08/04/designing-a-html-5-layout-from-scratch/">Smashing Magazine</a>, thanks!</p>-->
        <!--</footer>&lt;!&ndash; /#contentinfo &ndash;&gt;-->

</body>
</html>