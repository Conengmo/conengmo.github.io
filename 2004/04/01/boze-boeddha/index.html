<!DOCTYPE html>
<html lang="en">
<head>
        <meta charset="utf-8" />
        <title>Boze Boeddha</title>
        <link rel="stylesheet" href="http://localhost:8000/theme/css/main.css" />
</head>

<body id="index" class="home">
        <header id="banner" class="body">
                <h1><a href="http://localhost:8000/">All Time Free Time </a></h1>
                <nav><ul>
                    <li><a href="http://localhost:8000/about/">About</a></li>
                    <li><a href="http://localhost:8000/category/c/">C</a></li>
                    <li class="active"><a href="http://localhost:8000/category/japan/">japan</a></li>
                    <li><a href="http://localhost:8000/category/python/">Python</a></li>
                    <li><a href="http://localhost:8000/category/uncategorized/">Uncategorized</a></li>
                </ul></nav>
        </header><!-- /#banner -->
<section id="content" class="body">
  <article>
    <header>
      <h1 class="entry-title">
        <a href="http://localhost:8000/2004/04/01/boze-boeddha/" rel="bookmark"
           title="Permalink to Boze Boeddha">Boze Boeddha</a></h1>
    </header>

    <div class="entry-content">
<footer class="post-info">
        <abbr class="published" title="2004-04-01T16:45:00+02:00">
                Published: Thu 01 April 2004
        </abbr>

        <address class="vcard author">
                By                         <a class="url fn" href="http://localhost:8000/author/frankinjapan/">frankinjapan</a>
        </address>
<p>In <a href="http://localhost:8000/category/japan/">Japan</a>.</p>

</footer><!-- /.post-info -->      <p>Afgelopen woensdag zou ons eerste toeristische uitstapje plaatsvinden. 's Ochtends met de trein richting Tokyo, wat vervelend was want het was best druk.</p>
<p>In de trein geldt er een soort etiquette hoe je je moet gedragen. Er zijn een aantal mogelijkheden. Je kan slapen, naar de vele reclameposters kijken of een beetje dromerig voor je uit staren. Je mag niet andere passagiers gaan aanstaren, dat is onbeleefd. Dus heb ik, om duidelijk te maken dat ik een buitenlander ben, iedereen flink geobserveerd om te kijken of ze zich aan deze etiquette hielden. En dat deden ze. Een hele rij mensen die aan de beugels hingen staarde dromerig voor zich uit terwijl ze synchroon heen en weer schommelden. En de rest zat een beetje te slapen.</p>
<p>Na een aantal keer overstappen kwamen we aan in Asakusa. Overigens is overstappen geen probleem. De treinen rijden precies op tijd en het is zo geregeld dat je de ene trein uit en de andere meteen in kan. Maar we kwamen dus aan in Asakusa. Asakusa is een stadsdeel van Tokyo aan de oostkant en dit deel is enorm toeristisch. Dan moet je dus denken aan vele tourbussen waar gek genoeg geen blanken, maar Japanners uitkwamen. Asakusa wordt nog het meest bezocht door de Japanners zelf. Er was maar een enkele buitenlander.</p>
<p>[caption id="attachment_482" align="alignnone" width="1024"]<img alt="" class="size-large wp-image-482" height="686" src="https://www.frankanema.nl//wp-content/uploads/2004/04/FH020015-1024x686.jpg" width="1024"> De tempel in Asakusa[/caption]</p>
<p>In Asakusa ligt een enorm tempelcomplex. Allereerst is er de toegangspoort. Bij die poort was het heel druk, want iedereen wou op de foto voor de poort. Daarna kwam er een hele lange toegangsweg met aan weerszijden allemaal winkeltjes. Het krioelde er letterlijk van de mensen. En dan heel in de verte, boven al die zwarte hoofden langs kon ik dan de tempel zelf zien. Aan het eind van de toegangsweg kwam nog een poort en daarna kwam je dan eindelijk op het tempelplein. Daar was een hele grote bronzen bak met allemaal wierookstaafjes erin. Als je dan wat rook naar jezelf toewapperde zou dat geluk brengen. Daarna je handen wassen in een speciale fontein en dan mocht je de tempel in.</p>
<p>De tempel zelf is moeilijk te beschrijven. Laat ik maar zeggen dat het ongeveer wel zo is, als je op de plaatjes ziet. Binnenin voor het altaar was een enorme bak. Iedereen gooide er wat geld in en deed dan een gebed. Zo ook ik. Ik gooide er wat yens in en zag een vrouw twee keer in haar handen klappen en vervolgens het hoofd buigen in gebed. Dus deed ik dat na.</p>
<p>Daarna was het tijd om mijn toekomst te laten voorspellen. Daarvoor moet je eerst 100 yen in een gleuf gooien, dan moet je met een soort blikken bus schudden (wat overigens heel veel herrie maakt) en dan moet je uit een klein gaatje in die bus een staafje schudden. Op dat staafje staat een nummer en dan doe je bijbehorende laatje open. En daar ligt dan een papiertje met jouw voorspelling.<br>
Mij is voorspoed voorspelt; zo'n beetje alles wat ik doe is goed. Mijn gastzus daarentegen had tegenspoed op haar blaadje. Ze vatte het niet zo zwaar op. Als je zo'n blaadje hebt, knoop je die aan een van de vele rekken die daar hangen. Zo laat je de tegenspoed in de tempel achter.</p>
<p>We gingen even ergens zitten en toen viel mijn oog op dat Engelse foldertje wat ik had. Ik ging even rustig lezen en wat bleek: het hele tempelcomplex was platgebombardeerd in de tweede wereldoorlog. Alles was in de 50er en 60er jaren herbouwd. Maar dan wel hoe het er vroeger had uitgezien.</p>
<p>Na deze zeer oude Boeddhistische tempel te hebben bezocht liepen we naar het Shinto tempeltje er vlak naast. Daar werd mij het verschil tussen Shinto en Boedhisme uitgelegd. Als je bij een Shinto shrine bidt, moet je twee keer in je handen klappen en dan bidden. Als je tot Boeddha bid, mag je niet in je handen klappen. Dat vind Boeddha niet fijn. Ik heb ze maar niet verteld dat ik dus waarschijnlijk Boeddha heb boos gemaakt.</p>
    </div><!-- /.entry-content -->

  </article>
</section>
        <section id="extras" class="body">
        </section><!-- /#extras -->

        <!--<footer id="contentinfo" class="body">-->
                <!--<address id="about" class="vcard body">-->
                <!--Proudly powered by <a href="http://getpelican.com/">Pelican</a>, which takes great advantage of <a href="http://python.org">Python</a>.-->
                <!--</address>&lt;!&ndash; /#about &ndash;&gt;-->

                <!--<p>The theme is by <a href="http://coding.smashingmagazine.com/2009/08/04/designing-a-html-5-layout-from-scratch/">Smashing Magazine</a>, thanks!</p>-->
        <!--</footer>&lt;!&ndash; /#contentinfo &ndash;&gt;-->

</body>
</html>