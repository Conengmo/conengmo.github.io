<!DOCTYPE html>
<html lang="en">
<head>
        <meta charset="utf-8" />
        <title>Drukte in blik</title>
        <link rel="stylesheet" href="https://conengmo.github.io/theme/css/main.css" />
</head>

<body id="index" class="home">
        <header id="banner" class="body">
                <h1><a href="https://conengmo.github.io/">All Time Free Time </a></h1>
                <nav><ul>
                    <li><a href="https://conengmo.github.io/about/">About</a></li>
                    <li><a href="https://conengmo.github.io/category/c/">C</a></li>
                    <li class="active"><a href="https://conengmo.github.io/category/japan/">japan</a></li>
                    <li><a href="https://conengmo.github.io/category/python/">Python</a></li>
                    <li><a href="https://conengmo.github.io/category/uncategorized/">Uncategorized</a></li>
                </ul></nav>
        </header><!-- /#banner -->
<section id="content" class="body">
  <article>
    <header>
      <h1 class="entry-title">
        <a href="https://conengmo.github.io/2004/12/21/drukte-in-blik/" rel="bookmark"
           title="Permalink to Drukte in blik">Drukte in blik</a></h1>
    </header>

    <div class="entry-content">
<footer class="post-info">
        <abbr class="published" title="2004-12-21T21:55:00+01:00">
                Published: Tue 21 December 2004
        </abbr>

        <address class="vcard author">
                By                         <a class="url fn" href="https://conengmo.github.io/author/frankinjapan/">frankinjapan</a>
        </address>
<p>In <a href="https://conengmo.github.io/category/japan/">Japan</a>.</p>

</footer><!-- /.post-info -->      <p>Het was weer een druk weekje, afgelopen week. Te beginnen met de 14e. De 14e was echt officieel de laatste dag dat ik normale lessen had. Het was een zeer euforische dag: hierna echt geen lessen meer! Opeens schenen mijn klasgenoten ook te beseffen dat ik binnenkort weg ga. En dus werd het een hele gezellige dag: iedereen was gewoon heel enthousiast en opgewonden.</p>
<p>En die middag ging ik samen met 'iemand' naar de bibliotheek in Chiba om te leren voor de proefwerkweek die de volgende dag zou gaan beginnen. Het was een ramp. Er was namelijk een soort speciale studiezaal maar dat werkte met een soort entreebewijs dat je moest ophalen en dan mocht je maar tot een bepaalde tijd blijven. En het zat helemaal vol met mensen die aan het studeren waren voor hun toelatingsexamens.<br>
Dus gingen we daar snel weer weg.</p>
<p>De 15e was dus het begin van de proefwerkweek. Die dag had ik een dagje vrij genomen, ik maak immers geen tests. Die dag ging ik met mijn gastmoeder naar Ochanomizu (plek in Tokyo) waar een gigantische boekwinkel is en daar heb ik naar wat Engelse manga gekeken.</p>
<p>De 16e was ik 'gewoon' naar school gegaan. Nog steeds proefwerkweek natuurlijk he. Maar op de weg naar huis had ik mijn kluis je uitgeruimd en alle papierrotzooi mee naar huis versleept. Weer zo'n euforisch moment: je laat gewoon je kluisje, die het hele jaar vol zat, leeg achter.</p>
<p>De 17e was weer een geweldig leuke dag! Natuurlijk weer een dagje vrij, dus niet al te vroeg opstaan. En daarna ging ik met mijn gastmoeder naar Asakusa. De tempel in Tokyo waar ik ook in het begin was geweest. Dit keer was er een speciaal soort festival voor het nieuwe jaar waarbij er allerlei kraampjes waren die 'hagoita' verkochten. 'hagoita' worden gebruikt bij het spelen van 'hanetsuki': een spel dat met name tijdens het nieuwjaar wordt gespeeld door meisjes. Het lijkt erg veel op ons badminton. De shuttle heet 'hane' en men gebruikt een soort slaghout dat 'hagoita' heet.</p>
<p>Enfin de hagoita hier waren niet om mee te spelen: het waren stuk voor stuk prachtige handgemaakte hagoita met figuren uit de Japanse geschiedenis erop. Werkelijk prachtig tot in de details gemaakt!! Geen geschilderde plaatjes, maar stukjes stof enzo en alles netjes tot een figuur geplakt en gespeld. Echt geweldig! Het enige nadeel: als je er eentje van beetje formaat wil kopen, ben je wel algauw over de 150 euro kwijt.</p>
<p>En daarna, vanaf Asakusa door naar het westen van Tokyo. Daar was weer de volgende bijeenkomst met de andere uitwisselingsstudenten. Dit keer niet onder De Leiding van de YFU, maar zelf georganiseerd. Het 'feestje' werd gehouden bij Andrew thuis. Zijn hostfamily is namelijk stinkend rijk en dus hebben ze een super groot luxe huis met alles er op en er aan.</p>
<p>En dat 'feestje' was best leuk! Misschien een beetje jammer dat Andrew's hostfamilie er de hele tijd om heen hing, maar ach.</p>
<p>Het was al weer veel te snel tijd om naar huis te gaan. Dit keer weer samen met Bianca, uit Duitsland. Aangezien Andrew in het westen van Tokyo woont duurde het echt ongelooflijk lang voor we thuis waren. En daar kwam nog bij dat de trein voor Shinkoiwa station opeens op een noodrem manier stopte!! Het was al vrij laat (11 uur) en de trein zat dus vol met forenzen. En we stonden daar dus allemaal opeen gepakt en toen stopte die trein dus echt opeens en iedereen viel om. En de trein bleef toen gewoon stilstaan. In een hele vreemde hoek. 'Aardbeving? Ontsporing??' schoot er door mijn hoofd. En we stonden daar nog steeds opeengepakt en het werd steeds warmer. En toen hoorde we de omroep 'Sorry voor de moeilijkheden... (onverstaanbaar).... (onverstaanbaar)... nog even wachten a.u.b.'. En die boodschap herhaalde zich toen de hele tijd.</p>
<p>Bianca vroeg toen een van de (te dichtbije) mensen om ons heen en toen bleek er iemand in Shinkoiwa station van het platform af te zijn gelazerd. En dus stonden we daar 10 minuten in de hitte opeen gepakt. 20 minuten... zucht... en toen! begon de trein eindelijk weer te rijden. Diepe zucht. Al met al was het wel erg grappig; misschien wel een van de grappigste treinritjes in mijn leven. Vooral met Bianca. Erg geestig. Voor de mensen die hier nu wat raars bij gaan denken: Bianca is homo. Of hoe heet dat? Lesbie, pot, of wat voor woord dan ook. Ze knapt gewoon af van mannen. Al vanaf haar 14e en ze weet het en ze zegt het gewoon. En ze is volkomen 'normaal' (alsof er zoiets bestaat?! :D), kleedt zich 'normaal' en... nou ja gedraagt zich gewoon vrouwelijk. Echt een geweldig persoon. Gewoon heel fijn om mee te praten. Niks moeilijk doen, ze wil toch niks met je en dat levert een heel ontspannen situatie op. Een beetje een broer-zus situatie misschien? Ik weet het niet. Misschien zeg ik dat wel juist omdat ze me zo veel aan mijn zussen deed denken...</p>
<p>Anyway door naar de 18e: club. Brassband. Oefenen. Het zijn De 3 Woorden die vanaf de 18e mijn leven beheersen, tot en met de 27e. En... dat is over 6 dagen!! Oh nee!</p>
<p>Morgen en overmorgen heb ik een 'gashuku', oftewel een soort 'trainingsweekend' waarbij we op school slapen en zo'n beetje rond de klok oefenen. Wens me sterkte. Meer nieuws... komt de 24e!! Tot dan! Welterusten... Zzzzz...</p>
    </div><!-- /.entry-content -->

  </article>
</section>
        <section id="extras" class="body">
        </section><!-- /#extras -->

        <!--<footer id="contentinfo" class="body">-->
                <!--<address id="about" class="vcard body">-->
                <!--Proudly powered by <a href="http://getpelican.com/">Pelican</a>, which takes great advantage of <a href="http://python.org">Python</a>.-->
                <!--</address>&lt;!&ndash; /#about &ndash;&gt;-->

                <!--<p>The theme is by <a href="http://coding.smashingmagazine.com/2009/08/04/designing-a-html-5-layout-from-scratch/">Smashing Magazine</a>, thanks!</p>-->
        <!--</footer>&lt;!&ndash; /#contentinfo &ndash;&gt;-->

</body>
</html>