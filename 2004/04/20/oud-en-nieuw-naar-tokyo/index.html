<!DOCTYPE html>
<html lang="en">
<head>
        <meta charset="utf-8" />
        <title>Oud en nieuw: naar Tokyo!!</title>
        <link rel="stylesheet" href="https://conengmo.github.io/theme/css/main.css" />
</head>

<body id="index" class="home">
        <header id="banner" class="body">
                <h1><a href="https://conengmo.github.io/">All Time Free Time </a></h1>
                <nav><ul>
                    <li><a href="https://conengmo.github.io/about/">About</a></li>
                    <li><a href="https://conengmo.github.io/category/c/">C</a></li>
                    <li class="active"><a href="https://conengmo.github.io/category/japan/">japan</a></li>
                    <li><a href="https://conengmo.github.io/category/python/">Python</a></li>
                    <li><a href="https://conengmo.github.io/category/uncategorized/">Uncategorized</a></li>
                </ul></nav>
        </header><!-- /#banner -->
<section id="content" class="body">
  <article>
    <header>
      <h1 class="entry-title">
        <a href="https://conengmo.github.io/2004/04/20/oud-en-nieuw-naar-tokyo/" rel="bookmark"
           title="Permalink to Oud en nieuw: naar Tokyo!!">Oud en nieuw: naar Tokyo!!</a></h1>
    </header>

    <div class="entry-content">
<footer class="post-info">
        <abbr class="published" title="2004-04-20T21:52:00+02:00">
                Published: Tue 20 April 2004
        </abbr>

        <address class="vcard author">
                By                         <a class="url fn" href="https://conengmo.github.io/author/frankinjapan/">frankinjapan</a>
        </address>
<p>In <a href="https://conengmo.github.io/category/japan/">Japan</a>.</p>

</footer><!-- /.post-info -->      <p>Zondag 18 april had mijn gastzus een oriëntatieweekend van de YFU in Tokyo. Ze gaat namelijk in augustus naar Nederland en dus wordt er nu druk georiënteerd. Het weekend werd gehouden in het ons wel bekende Olympic Center. Dus stapten wij zondag in drie verschillende treinen (respectievelijk grijs, wit met gele strepen en jaren 80 oranje) om uiteindelijk in Tokyo te belanden. Het weer was werkelijk prachtig. Het was als een Nederlandse zomer, en het is pas april.</p>
<p>'s Ochtends was er een oriëntatie voor de ouders (waar ik bij werd gerekend) en na een oriëntatieweek-achtige lunch maakten we ons klaar voor het tweede gedeelte. Maar ik was niet alleen. Nog een uitwisselingsstudent uit Finland was gekomen met zijn familie en nog eentje uit Engeland. De vader van de student uit Finland stelde voor om Tokyo in te gaan (waarschijnlijk was hij de speeches ook zat) en dus wandelden we met z'n vieren richting Meiji Jingu: een beroemde tempel in Tokyo, gelegen in een mooi park. We hadden mazzel want er was net een Shinto bruiloft aan de gang. Een Shinto bruiloft is een heel traditionele manier om te trouwen: met een processie en priesters etc. Helaas had ik die dag mijn fototoestel niet meegenomen, waar ik nu nog steeds spijt van heb.</p>
<p>Na deze tempel te hebben gezien liepen we richting gebouwen. Vlakbij is namelijk Harajuku station, en dit station is beroemd vanwege de vele jeugdige mensen die er rond hangen. Harajuku station ziet er uit alsof het rechtstreeks uit de Efteling komt. En de mensen die er rondlopen zijn pas echt bizar. Vlakbij is een brug en in het weekend (die dag dus) komen er vele jongeren bijeen die zich dan verkleden als animefiguur of gewoon als vaag persoon in zwarte jurken met zwarte rondjes en vegen op het gezicht. Heel vaag allemaal.</p>
<p>Deze mensen genieten duidelijk van de aandacht. Zo zag ik twee meisjes in witte jurkjes en met witte parasol met veel frutsels eraan poseren voor vele toeristen. Want er zijn daar veel toeristen. Heel veel. Gelukkig maar, want mijn drang om te vragen waar ze vandaan komen was daardoor helemaal weg. Overigens had de student uit Engeland er ook last van; een ziekelijk nieuwsgierig gevoel voor buitenlanders.</p>
<p>[caption id="attachment_502" align="alignnone" width="1024"]<img alt="" class="size-large wp-image-502" height="686" src="https://www.frankanema.nl//wp-content/uploads/2004/04/FH020023-1024x686.jpg" width="1024"> Dit was rond die tijd: Sakura in Ueno park in Tokyo[/caption]</p>
<p>Na al deze vage mensen tijd voor een wandeling langs het park. Niet door het park zelf want het zag er zwart van de mensen. Het was ook zo warm die dag. Heerlijk. Langs het voetpad langs het park staat om de zoveel meter een bandje te spelen. Allemaal kleine rockbandjes die hopen door te breken. Met generatoren (die veel herrie maken overigens) zorgen ze voor stroom zodat ze genoeg herrie kunnen maken met hun gitaren om wat publiek te trekken. Al met al een erg levendig geheel. Als je ooit naar Japan gaat (of voor de uitwisselingsstudenten die er nu zijn) moet je er zeker eens heen gaan. En ik heb er een poffertjeskraam ontdekt. Een poffertjeskraam!! Het heet wel anders, maar in feite zijn het gewoon poffertjes die er werden gemaakt! Als ik dus ooit heel erg heimwee krijg, ga ik daar even langs. Het rook in ieder geval heerlijk. Maar waarom zou ik poffertjes willen eten, terwijl er zoveel Japanse lekkernijen erop wachten om door mij opgegeten te worden. En ik wil ze natuurlijk niet laten wachten! Dat zou onbeleefd zijn, en ik wil als goede uitwisselingsstudent niet onbeleefd zijn.</p>
    </div><!-- /.entry-content -->

  </article>
</section>
        <section id="extras" class="body">
        </section><!-- /#extras -->

        <!--<footer id="contentinfo" class="body">-->
                <!--<address id="about" class="vcard body">-->
                <!--Proudly powered by <a href="http://getpelican.com/">Pelican</a>, which takes great advantage of <a href="http://python.org">Python</a>.-->
                <!--</address>&lt;!&ndash; /#about &ndash;&gt;-->

                <!--<p>The theme is by <a href="http://coding.smashingmagazine.com/2009/08/04/designing-a-html-5-layout-from-scratch/">Smashing Magazine</a>, thanks!</p>-->
        <!--</footer>&lt;!&ndash; /#contentinfo &ndash;&gt;-->

</body>
</html>