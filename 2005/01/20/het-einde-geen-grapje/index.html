<!DOCTYPE html>
<html lang="en">
<head>
        <meta charset="utf-8" />
        <title>Het Einde (geen grapje)</title>
        <link rel="stylesheet" href="https://conengmo.github.io/theme/css/main.css" />
</head>

<body id="index" class="home">
        <header id="banner" class="body">
                <h1><a href="https://conengmo.github.io/">All Time Free Time </a></h1>
                <nav><ul>
                    <li><a href="https://conengmo.github.io/about/">About</a></li>
                    <li><a href="https://conengmo.github.io/category/c/">C</a></li>
                    <li class="active"><a href="https://conengmo.github.io/category/japan/">japan</a></li>
                    <li><a href="https://conengmo.github.io/category/python/">Python</a></li>
                    <li><a href="https://conengmo.github.io/category/uncategorized/">Uncategorized</a></li>
                </ul></nav>
        </header><!-- /#banner -->
<section id="content" class="body">
  <article>
    <header>
      <h1 class="entry-title">
        <a href="https://conengmo.github.io/2005/01/20/het-einde-geen-grapje/" rel="bookmark"
           title="Permalink to Het Einde (geen grapje)">Het Einde (geen grapje)</a></h1>
    </header>

    <div class="entry-content">
<footer class="post-info">
        <abbr class="published" title="2005-01-20T20:05:00+01:00">
                Published: Thu 20 January 2005
        </abbr>

        <address class="vcard author">
                By                         <a class="url fn" href="https://conengmo.github.io/author/frankinjapan/">frankinjapan</a>
        </address>
<p>In <a href="https://conengmo.github.io/category/japan/">Japan</a>.</p>

</footer><!-- /.post-info -->      <p>Hoi iedereen</p>
<p>dit is het einde van mijn log. Ik ben nu 10 dagen terug in Nederland en dus is het niet meer 'FrankinJapan' maar 'FrankinNederland'. En daarom ga ik stoppen met dit log.</p>
<p>Eenmaal door de douane bij Schiphol was het meteen duidelijk. Ik was weer terug in Nederland. Daar stond mijn familie. En ze waren op het eerste gezicht eigenlijk weinig veranderd. Het leven is hier ook gewoon doorgegaan. Ik ben al weer vrij ingeburgerd. Het is opmerkelijk hoe snel je weer in je oude leven valt. Maar ik ben wel veranderd! Een jaar survival in Japan vergeet je niet zomaar. Ik durf te zeggen dat ik zeer positief ben veranderd. Ik voel me goed, ik voel me alsof ik dingen begrijp, gewoon een enorme ervaring rijker. Zelfvertrouwen. Ik bedoel, wie heeft hier nou een jaar in Japan gewoond?! Een beetje arrogantie misschien ook wel, maar een beetje meer kan bij mij geen kwaad.</p>
<p>Ik denk dat de meesten het wel zullen begrijpen bij het lezen van mijn log. Een jaar in een land als Japan, met een cultuur die onvergelijkbaar is met die van Nederland, is zacht gezegd een goede ervaring erbij. Ik zal er verder maar over ophouden maar ik hoop dat je het een beetje begrijpt.</p>
<p>Maar dit is dan het einde. Van een geweldig jaar. Een jaar wat ik graag met jullie wou delen. Ik hoop dat dat is gelukt. Ik denk dat ik met meer dan 17000 hits zeker veel mensen heb bereikt.</p>
<p>Maar zoals alle leuke dingen is mijn jaar nu ook afgelopen. En dus ook mijn weblog. Bij eventuele verhuizingen zal ik het nieuwe adres hier neerzetten. Want ook al schrijf ik niks meer, mijn log blijft bestaan! En laat ook nog gerust reacties achter, onder dit stukje of andere, ik blijf ze lezen. Maar de stukjes stoppen.</p>
<p>Als laatste wou ik nog alle mensen bedanken die dit mogelijk hebben gemaakt, tenminste, van de mensen die Nederlands kunnen: Bob Poel!!! Natuurlijk, Bob Poel sankyuu!! En mijn ouders, voor geestelijke en financiële ondersteuning. En gewoon, ondersteuning. Omdat jullie achter me stonden: bedankt! En dan nog de andere uitwisselingsstudenten van dit jaar: het was top! En natuurlijk: alle lezers en andere geïnteresseerden: zonder jullie was ik al op de helft gestopt met dit log. Maar gelukkig heb ik, mede dankzij jullie, doorgezet! Met dit log als verslag van mijn jaar als resultaat. Bedankt!</p>
<p>En dit is dan de laatste paragraaf. Het is raar om nu te stoppen. Net zoals mijn leven in Japan plotseling ophield. En dan kom je weer hier en is het net alsof er nooit wat gebeurd is. Ik wil niet stoppen met typen. Ik wil nog niet stoppen. Maar ik ga het wel doen. De laatste 3 dagen in Japan waren ook zo'n hel: je wil nog niet weg! Je wil geen afscheid nemen!!! Maar je moet wel!!! En je weet dat als weer in Nederland bent de relatie met de mensen in Japan zal verwateren, en dat weet je, en dat is nu juist het ergste. Je wil de relatie niet opgeven maar door afscheid te nemen is het al een verloren zaak. En daarom wou ik geen afscheid nemen. Maar ik moest wel.</p>
<p>Bij deze.</p>
<p>Veel plezier en succes verder in het leven...</p>
<p>...en nog bedankt...</p>
<p>Tot ziens!!!</p>
<p>Was getekend,</p>
<p>Frank Anema</p>
<p>donderdag 20 januari 2005, tijdens een tussenuur, achter de computer bij hem thuis. Starend naar de bomen bij de huizen van de buren die gevaarlijk heen en weer zwaaien in de stormachtige wind, starend naar de grijze lucht, staren naar de klok die 12 uur slaat, starend om maar niet te emotioneel te worden. Afscheid nemen van een weblog dat 10 maanden lang zijn rustpunt vormde, zijn punt van de dag waarop hij de moeilijkheden van het uitwisselingsjaar kon ontvluchten. Of, nog meer, het punt waarop hij kon uitten hoe blij hij was, hoe gelukkig, hoe volledig in harmonie met zichzelf! En zo werd het weblog een goede vriend. Maar dat is nu voorbij. En daarom, ook al is er eigenlijk geen reden toe, ook al moet hij over 10 minuten op school zijn en is hij ook heel gelukkig met zijn leven hier, huilt hij toch een beetje. Want afscheid nemen is nooit leuk en het herinnert hem aan de laatste dagen in Japan. Als hij nou nog eventjes, nog heeeel eventjes kon terugkeren naar zijn leven in Japan...</p>
<p>Geen smoesjes meer.</p>
<p>Gegroet</p>
<p>THE END</p>
    </div><!-- /.entry-content -->

  </article>
</section>
        <section id="extras" class="body">
        </section><!-- /#extras -->

        <!--<footer id="contentinfo" class="body">-->
                <!--<address id="about" class="vcard body">-->
                <!--Proudly powered by <a href="http://getpelican.com/">Pelican</a>, which takes great advantage of <a href="http://python.org">Python</a>.-->
                <!--</address>&lt;!&ndash; /#about &ndash;&gt;-->

                <!--<p>The theme is by <a href="http://coding.smashingmagazine.com/2009/08/04/designing-a-html-5-layout-from-scratch/">Smashing Magazine</a>, thanks!</p>-->
        <!--</footer>&lt;!&ndash; /#contentinfo &ndash;&gt;-->

</body>
</html>