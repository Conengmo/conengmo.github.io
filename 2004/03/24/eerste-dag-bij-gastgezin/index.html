<!DOCTYPE html>
<html lang="en">
<head>
        <meta charset="utf-8" />
        <title>Eerste dag bij gastgezin</title>
        <link rel="stylesheet" href="https://conengmo.github.io/theme/css/main.css" />
</head>

<body id="index" class="home">
        <header id="banner" class="body">
                <h1><a href="https://conengmo.github.io/">All Time Free Time </a></h1>
                <nav><ul>
                    <li><a href="https://conengmo.github.io/about/">About</a></li>
                    <li><a href="https://conengmo.github.io/category/c/">C</a></li>
                    <li class="active"><a href="https://conengmo.github.io/category/japan/">japan</a></li>
                    <li><a href="https://conengmo.github.io/category/python/">Python</a></li>
                    <li><a href="https://conengmo.github.io/category/uncategorized/">Uncategorized</a></li>
                </ul></nav>
        </header><!-- /#banner -->
<section id="content" class="body">
  <article>
    <header>
      <h1 class="entry-title">
        <a href="https://conengmo.github.io/2004/03/24/eerste-dag-bij-gastgezin/" rel="bookmark"
           title="Permalink to Eerste dag bij gastgezin">Eerste dag bij gastgezin</a></h1>
    </header>

    <div class="entry-content">
<footer class="post-info">
        <abbr class="published" title="2004-03-24T14:25:00+01:00">
                Published: Wed 24 March 2004
        </abbr>

        <address class="vcard author">
                By                         <a class="url fn" href="https://conengmo.github.io/author/frankinjapan/">frankinjapan</a>
        </address>
<p>In <a href="https://conengmo.github.io/category/japan/">Japan</a>.</p>

</footer><!-- /.post-info -->      <p>Het was zondag 21 maart. En op zondag slaapt de familie Hotate uit tot 9 uur. Dus ik ook. Alleen jammer dat ik net in een ritme zat dat ik om 6 uur al wakker werd. Maar goed, ogen dicht, omdraaien en verder slapen.</p>
<p>Tot ik om 9 uur precies gewekt werd door een klereherrie van buiten. En die klere herrie was geen gewone herrie, nee, het was een supervrolijk muziekje dat door de straten schalde. En met supervrolijk bedoel ik ook echt veel te vrolijk. Af en toe ging de muziek iets zachter en kwam er een mannenstem doorheen die iets riep. Wat bleek, dit muzikaal geweld kwam van een kleine vrachtauto die brandstof verkoopt. De meeste huizen in Japan hebben geen centrale verwarming. Zo ook het huis waar ik nu woon. Iedere kamer moet apart verwarmd worden. Soms met gaskachels, elektrische verwarming of een kachel met een ander soort brandstof.</p>
<p>[caption id="attachment_458" align="alignnone" width="1024"]<img alt="" class="size-large wp-image-458" height="686" src="https://www.frankanema.nl//wp-content/uploads/2004/03/FH010010-1024x686.jpg" width="1024"> Zo ziet mijn kamer eruit[/caption]</p>
<p>Het was zondag, dus eten we brood in plaats van rijst. Alleen in het weekend wordt er bij het ontbijt brood gegeten, voor de rest rijst. Maar dat is niet erg, want de rijst is hier super lekker! Het is heel andere rijst dan in Nederland.</p>
<p>Die middag gingen we naar de voorstelling van de brassband van Mayuko's school. Aangezien het schooljaar van april tot maart loopt was dit een soort afsluitingsconcert. Het concert werd gegeven in een reusachtig zaal, terwijl er maar relatief weinig mensen waren, ook al was het gratis. Het was heel leuk, het niveau van de brassband ligt echt enorm hoog. Vooral de act waarin een aantal leerlingen met een soort bezems ritmisch op de vloer gingen beuken en vegen, om zo een soort ritmisch geheel met dans te vormen was erg bijzonder. Probeer dat maar eens. Pak een bezem en probeer met beuken en vegen een soort leuk ritme te krijgen. Pas wel op dat je de steel niet breekt.</p>
<p>De middelbare scholen in Japan zijn ongeveer even laat uit als de onze. Alleen zijn er dan nog de naschoolse activiteiten, de clubs. Aan het begin van het jaar kies je een club uit (bijvoorbeeld de brassband club) en dan oefen je iedere middag een paar uur met je club. Vandaar dat het niveau van bijv. de brassband club zo hoog is, er wordt gewoon keihard voor geoefend.</p>
<p>'s Avonds was er een 'leuk' programma op tv. Het ging over dode huisdieren en het was een soort reportage over het leven (en het sterven) van iemands huisdier. Terwijl we dit aan het kijken waren roept mijn otosan (vader) opeens iets over 'Dutch queen'. Wat bleek, Juliana was overleden. Niet dat Juliana in het programma over dode huisdieren zat, maar mijn otosan bedacht opeens dat hij dat vanmorgen in de krant had gelezen. En inderdaad, ergens op de 6 pagina stond er onderaan een klein blokje van 3 bij 5 centimeter met een foto van Juliana. Wat is de wereld toch klein.</p>
    </div><!-- /.entry-content -->

  </article>
</section>
        <section id="extras" class="body">
        </section><!-- /#extras -->

        <!--<footer id="contentinfo" class="body">-->
                <!--<address id="about" class="vcard body">-->
                <!--Proudly powered by <a href="http://getpelican.com/">Pelican</a>, which takes great advantage of <a href="http://python.org">Python</a>.-->
                <!--</address>&lt;!&ndash; /#about &ndash;&gt;-->

                <!--<p>The theme is by <a href="http://coding.smashingmagazine.com/2009/08/04/designing-a-html-5-layout-from-scratch/">Smashing Magazine</a>, thanks!</p>-->
        <!--</footer>&lt;!&ndash; /#contentinfo &ndash;&gt;-->

</body>
</html>